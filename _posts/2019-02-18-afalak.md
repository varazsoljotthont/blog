---
layout: post
title: "Faljavítás itt, falazás ott!"
cover: /assets/afalak/cover.JPG
image:
  path: /assets/afalak/cover.jpg
  height: 300
  width: 300
---
**Az átalakítás során eddig elvégzett munkák minden esetben érintették a falakat. Mindenhol javításra váró ajtó-ablak mélyedések, sarkok, élek, kivésett fal szakaszok. Némelyik lyuk komoly beavatkozást igényelt. A falakat helyre kellett hozni, hol több, hol kevesebb munkával. De nemcsak javítani, építeni is kellett. Falaztunk egy pultot konyhában, és a tartópilléreket is fel kelett húzni.**


## Hol is kezdjük?



Ezt a munkát általában szakemberek végzik, de a mi esetünkben ez ránk hárult. A férjem, mint amatőr kőműves csinálta meg, menet közben tanulva a szakmát.




![ajtó ablak](/assets/afalak/DSCF0001.JPG)
_A javításra váró felületek_

![ajtó ablak](/assets/afalak/DSCF0005.JPG)

![ajtó ablak](/assets/afalak/DSCF0028.JPG)

![ajtó ablak](/assets/afalak/DSCF0143.JPG)
_Kilátszó téglák, hiányzó vakolat, romos falak..._





## Előfröcskölés



A javításra szoruló falnál elsődleges a felület portalanítása. A vakolás esetében ez előfröcsköléssel (gúzolással) történik. Ezt a fázist nem lehet kihagyni, mert a poros felületen nem lehet dolgozni.

Ma már kapható zsákos ún. "gúzoló" anyag, de a sima híg cement + homok keveréke  (1:3) is tökéletesen megfelelt erre a célra

**Tapasztalat: Legelső lépés, letakarni mindent.**

Konnektort, kapcsolót, vezetéket, ajtót, ablakot. 


Sok bosszúságtól és felesleges munkától kíméljük meg magunkat, ha erre rászánjuk az időt.






.

![ajtó ablak](/assets/afalak/DSCF0155.JPG)




**Miért kell az előfröcskölés?**

* megköti a port a felületen
* egyenletesebb lesz a fal nedvszívó képessége
* jobb tapadást biztosít a vakolatnak

> A fröcskölés megkezdése előtt nem árt gyakorolni egy keveset. A vizet, a teli fándliból (kőműves serpenyő ) könnyed, laza csukló mozdulattal kell a falra "odacsapni". 


A cél, hogy az anyag minél nagyobb felületet terítsen be a falon, és minél kevesebb csapódjon vissza. Az nem baj, ha a fröcskölés egyenetlen lesz, mert annál jobban tapad majd hozzá a vakolat.  




![vakolt fal](/assets/afalak/DSCF0699jav.JPG)
_A sármalter miatt ki kellett kotorni a fugákat_

A férjem profiként csinálta a feladatot...

...felület volt bőven, be tudta gyakorolni a mozdulatot... 

A gúzolás nem volt nagyon időigényes munka, de a száradása miatt várni kellett egy napot a további munkákkal.


## Építsük újra az oszlopot

Egy ajtó, és mellette egy ablak kibontása után lett egy oszlop a nappali és a folyosó között. Két oldalról is sérült, plusz a villanyszerelés miatt is szét lett vésve. A javítása nem kis feladat volt, és csak több lépcsőben lehetett megcsinálni.



![romos falak](/assets/afalak/6jav.jpg)


Az előfröcskölés után a hiányzó részeket kisebb tégla darabokkal kipótolta, majd behúzta malterral. Az anyag "meghúzása" után mégegyszer.  Száradás után egy léccel a felesleget visszakaparta. Ez volt a durvázó vakolat.

Erre jött a zsákos simító vakolat, amit vékony rétegben (2-3mm) vitt fel a javítandó felületre. A száradás után az oszlop oldalaihoz deszkákat rakott, és a következő réteg vakolatot már azzal egy szintbe vitte fel. 

![romos falak](/assets/afalak/DSCF0159.JPG)




Élvédő került az élekre, és miután meghúzott az anyag, (de még nem volt teljesen száraz), nedves szivaccsal összecsiszoltuk a régi vakolattal.

A végső réteget a glett adta.  
Száradás után vissza kellett csiszolni, ,majd újra glettelni, ahol még szükség volt rá. Csiszolni, majd portalanítani a glettelt részt. Alapozóval lekenni a felületet, hogy a port megkössük. 

....és az alapozással elő is készítettük a falat a festésre.

![romos falak](/assets/afalak/DSCF0182.JPG)



## Ajtó, ablak mélyedések javítása

A nyílászárok beépítése után a mélyedéseket is rendbe kellett tenni. Egyszerűbb volt hungrocellel beborítani, mint vakolni. A lépésálló hungarocell felragasztása után, élvédőt ragasztottunk a sarok részekre. Glettel rögzítette és a mélyedéseket is gletteléssel hozta helyre. 

... és kész! 


## A fal előkészítése festésre!

Mikor megvettük a házat, azt láttuk, hogy szép fehérre vannak festve a falak. 

Nem vizsgálgattuk meg, hogy milyen állapotban van, milyen munkákat igényel majd.

![romos falak](/assets/afalak/DSCF9935.JPG)
_A szép, fehér falak_

Az látszott hogy néhány helyen felhólyagosodott a festék. Spaklival alányúlva, szinte lepergett a falról. 

 
 Az összes falról...

 
 A konyhában, a nappaliban, a szobában...
 
 Nem voltam boldog...  
 Pedig lehettem volna, mert utólag kiderült, hogy a spaklizás gyerekjáték volt, ahhoz ami utána várt rám...
 
 Nos, egy spaklival "kicsomagoltam" a házat. Két délután alatt végeztem is vele.



![romos falak](/assets/afalak/DSCF0147.JPG)

![romos falak](/assets/afalak/DSCF0146.JPG)
_Az enyves falra ment rá a diszperzites festék_
 
 
Mint kiderült, diszperzittel festették át a falat.  
Ezzel nem is volt baj, ha alatta nem enyves falfesték lett volna. Ezért vált el annyira könnyen, hisz erre a felületre nem tapadt rá a diszperzit.

... és más sem...

Nem volt más megoldás, a hengeres, enyves falat le kellett csiszolni. Csiszológéppel csináltam, iszonyatos port kavarva. Csúnya munka volt, és a spaklizással ellentétben fárasztó is. 

Rá ment pár nap, mire végeztem a három helyiséggel. 


![romos falak](/assets/afalak/DSCF0137.JPG)



![romos falak](/assets/afalak/DSCF0150.JPG)

Nagyon-nagyon hálás voltam, hogy nem volt ilyen az egész ház...

A csiszolás után több ütemben a portalanítottam. Előszöra házat, majd a falakat. A festés megkezdés előtt, alapozóval lekentem a falakat, ugyanúgy mint a glett esetében, hogy festéskor a por ne jelentsen gondot.
 

## Konyhapult, ajtó, pillér falazása

A férjem szépen haladt a kőműves munkákkal, de míg száradt a vakolat, másba kezdett.

**A házi kőműves alkot**


A javításokkal egy időben felfalazott egy pultot is a konyhában. 


Élete első falazása volt, ráadásul bontott téglákból. Ami a plusz kihívást jelentette, hogy látszó téglásra akartuk meghagyni. 
Minden darab tégla más méretű volt. Ezekkel dolgozni sokkal nehezebb, és időigényesebb mint az új téglákkal. 

Nem volt egyszerű a feladat,és a vakolás sem fedte el az esetleges hibákat.

De Ő vérprofin megoldotta a feladatot.



 



![romos falak](/assets/afalak/IMG_20141221_200109.jpg)


**Az ajtó**

A házba rengeteg bontott téglát építettünk be. 

Egyik büszkeségünk a régi bejárati ajtó helye. Udvar felől bevakoltuk, de az előtérben magmaradt a látszónak a tégla. Pecsétes téglákat használtunk fel, hogy mutatós legyen. Két polcot is ki alakítottunk a téglák hosszirányú berakásával.

![romos falak](/assets/afalak/DSCF0003.JPG)

A folyosón egy beton áthidaló, nem volt jó helyen. 

Túl alacsonyra tették.  
Sem a mindennapok használatában, se esztétikailag nem volt megfelelő. Helyette is téglából akartuk a  pilléreket. E 
z sem volt egyszerű ( azt hiszem semmi sem volt az...) mert tartó szerepe is volt - van az áthidalónak, ezért nem lehetett kivenni, csak kiváltani.  
A férjem nagyon ügyesen oldotta meg a cseréjét. 

![romos falak](/assets/afalak/DSCF0127.JPG)






**+ 1 gondolat:**

A bejegyzésben nem szakmai leírás van a javításokról. 

Azért írtam róla, mert a ház felújítás e szakaszától már nem volt szakember a házban. A munkát ketten csináltuk a férjemmel. Szerettem volna megmutatni, hogy meg lehet oldani házilag is, ha nagyon elszántak vagyunk.
