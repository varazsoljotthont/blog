---
layout: post
title: "Hozzuk rendbe a falakat!"
cover: /assets/afalak/cover.JPG
image:
  path: /assets/afalak/cover.jpg
  height: 300
  width: 300
---


**Egy ház felújítása hatalmas munka.  A falak szinte mindenesetben komoly károkat szenvednek. A felesleges fal(ak) kibontása, és a szerelvényezési munkák elkészülte után, körbenézve megállapíthatjuk, hogy újabb komoly feladat vár ránk.**


## Hol is kezdjük?

Az átalakítás során eddig elvégzett munkák minden esetben érintették a falakat. Mindenhol javításra váró ajtó-ablak spalettok, sarkok, élek, kivésett fal szakaszok. Némelyik lyuk komoly beavatkozást igényelt. A falakat helyre kellett hozni, hol több, hol kevesebb munkával.

Ezt a munkát általában szakemberek végzik, de a mi esetünkben ez ránk hárult. A férjem, mint amatőr kőműves csinálta meg, menet közben tanulva a szakmát.




![ajtó ablak](/assets/afalak/DSCF0001.JPG)
_A javításra váró felületek_

![ajtó ablak](/assets/afalak/DSCF0005.JPG)

![ajtó ablak](/assets/afalak/DSCF0028.JPG)

![ajtó ablak](/assets/afalak/DSCF0143.JPG)
_Kilátszó téglák, hiányzó vakolat, romos falak..._





## Előfröcskölés


**A tapasztalat: Legelső lépés, letakarni mindent.**

Konnektort, kapcsolót, vezetéket, ajtót, ablakot. 


Sok bosszúságtól és felesleges munkától kíméljük meg magunkat, ha erre rászánjuk az időt.


A következő feladat a falak előkészítése. 


A javításra szoruló falnál elsődleges a felület portalanítása. A vakolás esetében ez előfröcsköléssel (gúzolással) történik. Ezt a fázist nem lehet kihagyni, mert a poros felületen nem lehet dolgozni.

 Ma már kapható zsákos ún. "gúzoló" anyag, de a sima híg cement + homok keveréke  (1:3) is tökéletesen megfelelt erre a célra.

![ajtó ablak](/assets/afalak/DSCF0155.JPG)




**Miért kell az előfröcskölés?**

* megköti a port a felületen
* egyenletesebb lesz a fal nedvszívó képessége
* jobb tapadást biztosít a vakolatnak

> A fröcskölés megkezdése előtt nem árt gyakorolni egy keveset. A vizet, a teli fándliból (kőműves serpenyő ) könnyed, laza csukló mozdulattal kell a falra "odacsapni". 


A cél, hogy az anyag minél nagyobb felületet terítsen be a falon, és minél kevesebb csapódjon vissza. Az nem baj, ha a fröcskölés egyenetlen lesz, mert annál jobban tapad majd hozzá a vakolat.  




![vakolt fal](/assets/afalak/DSCF0699jav.JPG)
_A sármalter miatt ki kellett kotorni a fugákat_

A férjem profiként csinálta a feladatot...

...felület volt bőven, be tudta gyakorolni a mozdulatot... 

A gúzolás nem volt nagyon időigényes munka, de a száradása miatt várni kellett egy napot a további munkákkal.


## A vakolás

Egy ajtó, és mellette egy ablak kibontása után lett egy oszlop a nappali és a folyosó között. Két oldalról is sérült, plusz a villanyszerelés miatt is szét lett vésve. A javítása nem kis feladat volt, és csak több lépcsőben lehetett megcsinálni.

![romos falak](/assets/afalak/6jav.jpg)


A hiányzó részeket kisebb tégla darabokkal kipótolta, majd behúzta malterral. Az anyag "meghúzása" után mégegyszer. Az oszlop oldalaihoz deszkákat rakott, és a maltert azzal egy szintbe vitte fel. Száradás után egy léccel a felesleget visszakaparta. Ez volt a durvázó vakolat.




Simító: 4-5 lapát homok, 1/2 lapát cement, egy lapát mész, és annyi víz hogy híg legyen, de a falon még megmaradjon, ezt már vékonyan 2-3 mm vastagon kell felvinni, és ha kicsit meghúzott simítóval elsimítani.

Vas simítólappal vigye fel az első réteget, hogy a régi vakolatnál mintegy fél cm-rel vékonyabb legyen.
20 perc múlva kőműves­kanállal/vasfésűvel kaparja meg az első réteget, hogy jobban tartson a fedőréteg.
12 óra múlva egy fa simítólappal vigye fel a fedőréteget, s dolgozza el. Nedves szivacs segítségével mossa össze a régi vakolattal.


