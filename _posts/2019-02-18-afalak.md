---
layout: post
title: "Faljavítás itt, falazás ott!"
cover: /assets/afalak/cover.JPG
image:
  path: /assets/afalak/cover.jpg
  height: 300
  width: 300
---


**Az átalakítás során eddig elvégzett munkák minden esetben érintették a falakat. Mindenhol javításra váró ajtó-ablak mélyedések, sarkok, élek, kivésett fal szakaszok. Némelyik rész komoly beavatkozást igényelt. A falakat helyre kellett hozni, hol több, hol kevesebb munkával. De nemcsak javítani, építeni is kellett. Készült egy pult konyhában, befalaztuk a bejárati ajtót, és a tartópilléreket is fel kellett húzni.**


## Hol is kezdjük?


![ajtó ablak](/assets/afalak/idézet.jpg)



Ezeket a munkákat általában szakemberek végzik, de a mi esetünkben ez ránk hárult. A férjem, mint amatőr kőműves csinálta meg, menet közben tanulva a szakmát.




![ajtó ablak](/assets/afalak/DSCF0001.JPG)
_A javításra váró felületek_

![ajtó ablak](/assets/afalak/DSCF0005.JPG)

![ajtó ablak](/assets/afalak/DSCF0028.JPG)

![ajtó ablak](/assets/afalak/DSCF0143.JPG)
_Kilátszó téglák, hiányzó vakolat, romos falak..._





## Portalanítás



A javításra szoruló falnál elsődleges a felület portalanítása. A vakolás esetében ez előfröcsköléssel (gúzolással) történik. Ezt a fázist nem lehet kihagyni, mert a poros felületen nem lehet dolgozni.

Ma már kapható zsákos ún. "gúzoló" anyag, de a sima híg cement + homok keveréke  (1:3) is tökéletesen megfelel erre a célra.

![ajtó ablak](/assets/afalak/DSCF0155.JPG)


**Tapasztalat: Legelső lépés, letakarni mindent.**

Konnektort, kapcsolót, vezetéket, ajtót, ablakot. 


Sok bosszúságtól és felesleges munkától kíméljük meg magunkat, ha erre rászánjuk az időt.






**Miért kell az előfröcskölés, az alapozás?**

* megköti a port a felületen
* egyenletesebb lesz a fal nedvszívó képessége
* jobb tapadást biztosít a vakolatnak, a festéknek

> A fröcskölés megkezdése előtt nem árt gyakorolni egy keveset. A vizet, a teli fándliból (kőműves serpenyő ) könnyed, laza csukló mozdulattal kell a falra "odacsapni". 


A cél, hogy az anyag minél nagyobb felületet terítsen be a falon, és minél kevesebb csapódjon vissza. Az nem baj, ha a fröcskölés egyenetlen lesz, mert annál jobban tapad majd hozzá a vakolat.  




![vakolt fal](/assets/afalak/DSCF0699jav.JPG)
_A sármalter miatt ki kellett kotorni a fugákat_

A férjem profiként csinálta a feladatot...

...felület volt bőven, be tudta gyakorolni a mozdulatot... 

A gúzolás nem volt nagyon időigényes munka, de a száradása miatt várni kellett egy napot a további munkákkal.


## Építsük újra az oszlopot

Egy ajtó, és mellette egy ablak kibontása után lett egy oszlop a nappali és a folyosó között. Két oldalról is sérült, plusz a villanyszerelés miatt is szét lett vésve. A javítása nem kis feladat volt, és csak több lépcsőben lehetett megcsinálni.



![romos falak](/assets/afalak/6jav.jpg)


Az előfröcskölés után, a hiányzó részek kisebb tégla darabokkal lettek kipótolva, majd az egész behúzva malterral. Az anyag "meghúzása" után mégegyszer malter. A száradás után egy léccel a felesleget vissza kellett kaparni. Ezt hívják durvázó vakolatnak.

Erre a felületre került a zsákos simító vakolat, amit vékony rétegben (2-3mm) kellett fevinni a javítandó felületre. A száradás után az oszlop oldalaihoz deszkákat rögzítettünk, és a következő réteg vakolat már egy szintbe került a deszkával.

![romos falak](/assets/afalak/DSCF0159.JPG)




Feltettük az élvédőket az élekre, és miután meghúzott a második réteg simító vakolat (de még nem volt teljesen száraz) nedves szivaccsal összecsiszoltuk a régi vakolattal.

Az utolsó réteget a glett adta. Kiváló zsákos anyagokat lehet kapni, és dolgozni is könnyű velük.
Száradás után vissza kellett csiszolni, majd újra glettelni ahol még szükség volt rá.  
Megint csiszolni, majd portalanítani a glettelt részt. Végül alapozóval lekenni a felületet, hogy a port megkössük. 

....és az alapozással elő is készítettük a falat a festésre.

![romos falak](/assets/afalak/DSCF0182.JPG)



## Ajtó, ablak mélyedések javítása

A nyílászárok beépítése után a mélyedéseket is rendbe kellett tenni. Egyszerűbb volt hungrocellel beborítani, mint vakolni. A lépésálló hungarocell felragasztása után, élvédőt tettünk a sarkokra. Ezeket glettel rögzítve lettek, és a mélyedésekben a hungaroccel is glett réteget kapott.

Az ablak mélyedések esetében is ugyanazok a lépések voltak: glettelés, csiszolás, portalanítás, glettelés, csiszolás, portalanítás,  alapozás.

... és kész is! 


## A fal előkészítése festésre!

Mikor megvettük a házat, láttuk, hogy szép fehérre vannak festve a falak. 

Nem vizsgálgattuk meg, hogy milyen állapotban van, milyen munkákat igényel majd.

![romos falak](/assets/afalak/DSCF9935.JPG)
_A szép, fehér falak_

Az látszott, hogy néhány helyen felhólyagosodott a festék.  
Spaklival alányúlva, szinte lepergett a falról. 

 
 Az összes falról...

 
 A konyhában, a nappaliban, a szobában...
 
 Nem voltam boldog...   
 Pedig lehettem volna, mert utólag kiderült, hogy a spaklizás gyerekjáték volt ahhoz, ami utána várt rám...
 
 Nos, egy spaklival "kicsomagoltam" a házat. Két délután alatt végeztem is a munkával.



![romos falak](/assets/afalak/DSCF0147.JPG)

![romos falak](/assets/afalak/DSCF0146.JPG)
_Az enyves falra ment rá a diszperzites festék_
 
 
Mint utólag kiderült, diszperzittel festették át a falakat.  
Ez nem is volt a probléma... A gondot az jelentette, hogy alatta enyves falfesték volt. Ezért vált el annyira könnyen, hisz erre a felületre nem tapadt rá rendesen a diszperzit.

... és más sem...

Nem volt más megoldás, a hengermintás, enyves falat le kellett csiszolni. 

Nagy fólia darabokkal próbáltuk lezárni a csiszolásra váró helyiséget. 
Csiszológéppel estem neki a falaknak, iszonyatos port kavarva.  

A maszk, a szemüveg, a por miatt nem kaptam rendesen levegőt. A szemüveg bepárásodott, és a hideg miatt (november vége volt) nem tudtam huzamosabb ideig ablakot nyitni... 
Csúnya munka volt, és még fárasztó is.

Rá ment pár nap, mire végeztem a három helyiséggel. 


![szoba festés](/assets/afalak/DSCF0137.JPG)



![romos falak](/assets/afalak/DSCF0150.JPG)

Nagyon-nagyon hálás voltam, hogy nem volt ilyen az egész ház...

A csiszolás után több ütemben a portalanítottam. Először a házat, majd a falakat. 

Ezután következett a glettelés, a már írt velejárókkal...

Az örömöm hatalmas volt

## Konyhapult, ajtó, pillér falazása

A férjem szépen haladt a kőműves munkákkal, de míg száradt a vakolat, másba kezdett.

**A házi kőműves alkot**


A javításokkal egy időben felfalazott egy pultot is a konyhában. 


Élete első falazása volt, ráadásul bontott téglákból. Ami plusz kihívást jelentett, hogy látszó téglásra akartuk meghagyni. 
Minden darab tégla más méretű volt. Ezekkel dolgozni sokkal nehezebb, és időigényesebb mint az új téglákkal. 

Nem volt egyszerű a feladat, és a vakolás sem fedte el az esetleges hibákat.

De vérprofin megoldotta a feladatot.



 



![romos falak](/assets/afalak/IMG_20141221_200109.jpg)


**Az ajtó**

A házba rengeteg bontott téglát építettünk be. 

Egyik büszkeségünk a régi bejárati ajtó helye. Udvar felől bevakoltuk, de az előtérben magmaradt téglafalnak.  
Pecsétes téglákat használtunk fel, hogy mutatós legyen. Két polcot is kialakítottunk a téglák hosszirányú berakásával.

![romos falak](/assets/afalak/DSCF0003.JPG)

**Áthidaló kiváltása**

A folyosón nem volt jó helyen egy beton áthidaló. 


Túl alacsony volt, emiatt  hasznáhatatlan, és esztétikailag sem volt megfelelő. 
Alapos átgondolást igényelt a kivitelezése, mert tartó szerepe is volt - van az áthidalónak, ezért nem lehetett kivenni, csak kiváltani.



A férjem nagyon ügyesen oldotta meg a cserét.

Került az átjáróba két tégla pillér is, amit szintén a férjem falazott fel.

A bontott tégláknak nagyon jó a hangulata. 
Kívül, belül mutatósak, otthonossá varázsolják a házat!




![romos falak](/assets/afalak/DSCF0127.JPG)


![romos falak](/assets/afalak/DSCF0129.JPG)


A falak elkészültek, készülhettünk a festéshez!

![romos falak](/assets/afalak/DSCF0189.JPG)
_Glettelés kész_



Ezek a munkák több hétig tartottak. 
Egész biztos, ha szakembereket hívunk ehhez a munkához, gyorsabban végeznek. 

Mindennap munka előtt, és után építgettük a házunkat. Azzal, hogy magunk csináltuk nagyon sokat spóroltunk. És lehet, hogy itt - ott nem tökéletes, de szívünk, lelkünk benne van. 






**+ 1 gondolat:**

A bejegyzésben nem szakmai a leírás az elvégzett munkákról. 

Azért írtam róla, mert a ház felújítás e szakaszától már nem volt szakember a házban. A minden munkát ketten csináltuk a férjemmel. Szerettem volna megmutatni, hogy mennyi mindent meg lehet oldani házilag is, ha nagyon elszántak vagyunk.
