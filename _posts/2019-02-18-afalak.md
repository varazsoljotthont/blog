---
layout: post
title: "Hozzuk rendbe a falakat!"
cover: /assets/afalak/cover.jpg
image:
  path: /assets/afalak/cover.jpg
  height: 300
  width: 300
---


**Egy ház felújítása hatalmas munka.  A falak szinte mindenesetben komoly károkat szenvednek. A felesleges fal(ak) kibontása, és a szerelvényezési munkák elkészülte után, körbenézve megállapíthatjuk, hogy újabb komoly feladat vár ránk.**


## Hol is kezdjük?

Az átalakítás során eddig elvégzett munkák minden esetben érintették a falakat. Mindenhol javításra váró ajtó-ablak spalettok, sarkok, élek, kivésett fal szakaszok. Némelyik lyuk komoly beavatkozást igényelt. A falakat a ki kellett javítani, hol több, hol kevesebb munkával.

A falak vakolását általában szakemberek végzik, de a mi esetünkben ez a munka ránk hárult. A férjem, mint amatőr kőműves csinálta meg, menet közben tanulva a szakmát.


**A házunk olyan volt mint egy csatatér...**

![romos falak](/assets/afalak/6jav.jpg)
_Innen szép nyerni_




![ajtó ablak](/assets/afalak/DSCF0001.JPG)
_Kilátszó téglák, hiányzó vakolat, romos falak..._

![ajtó ablak](/assets/afalak/DSCF0005.JPG)

![ajtó ablak](/assets/afalak/DSCF0028.JPG)

![ajtó ablak](/assets/afalak/DSCF0143.JPG)
_a javításra váró felületek_


Régen ún. sármaltert használtak a falazáshoz, ezért a téglák közötti részt (a fugákat) kikotoruk amennyire lehetett, így a téglák között nagyobb hely maradt a vakolatnak, ami már stabilabban tartja a a téglákat.




## Előfröcskölés


**A tapasztalat: Legelső lépés, letakarni mindent.**

Konnektort, kapcsolót, vezetéket, ajtót, ablakot. 
Sok bosszúságtól és felesleges munkától kíméljük meg magunkat, ha erre rászánjuk az időt.


A következő feladat a falak előkészítése. 


A javításra szoruló falnál elsődleges a felület portalanítása. A vakolás esetében ez előfröcsköléssel (gúzolással) történik. Ezt a fázist nem lehet kihagyni, mert a poros felületen nem lehet megfelelően dolgozni.

(Biztosan mindenki tapasztalta már, hogy a por vízzel találkozva kis golyókká alakul. Mintha bevonatot képezne a víz a poros felületen.) 

Ma már kapható zsákosanyag, de nálunk a sima híg cement + homok keveréke  (1:3) is tökéletesen megfelelt erre a célra.

![ajtó ablak](/assets/afalak/DSCF0155.JPG)




**Miért kell az előfröcskölés?**

* megköti a port a felületen
* egyenletesebb lesz a fal nedvszívó képessége
* jobb tapadást biztosít a vakolatnak

> A fröcskölés megkezdése előtt nem árt gyakorolni egy keveset. A vizet, a teli fándliból (kőműves serpenyő ) könnyed, laza csukló mozdulattal kell a falra "odacsapni". A cél, hogy minél nagyobb felületet terítsen be a falon, és minél kevesebb csapódjon vissza. Az nem baj, ha a fröcskölés egyenetlen lesz, mert annál jobban tapad majd hozzá a vakolat.  




![vakolt fal](/assets/afalak/DSCF0699jav.JPG)

A férjem profiként csinálta a feladatot...
...felület volt bőven, be tudta gyakorolni a mozdulatot... 

Nem volt nagyon időigényes munka, de a száradásra miatt várni kellett egy napot a további munkákkal.


## A vakolás


