---
layout: post
title: "Kell egy ház... De hol, milyen, mennyiért?"
cover: /assets/hazvasarlas/cover.png
image:
  path: /assets/hazvasarlas/cover.png
  height: 300
  width: 300
---

 
**Házat venni komoly feladat. A döntésünk hosszú évekre szól és nem csak a mi, hanem a családunk életére is hatással van. Ezért rengeteg mindent figyelembe kell venni, mielőtt elhatározzuk magunkat.**

A mi helyzetünk nem volt annyira bonyolult. A férjemmel kerestünk magunknak megfelelő otthont. Kettecskén élünk (a gyerekek már kirepültek), így viszonylag könnyű dolgunk volt. Az tervezgetéskor sorra vettük az alapvető elvárásainkat a leendő a házunkkal szemben. 
* Megfizethető
* Az átalakítással költségével együtt is vállalható legyen
* Csendes környék
* Egyszintes
* Közel a munkahelyekhez
* Rendezett udvar, kert

Nem volt szempont az óvoda, iskola közelsége, és nem volt lényeges hogy városban éljünk. Korunknál fogva ( közelítjük az ötvenet ) csendes, nyugodt környékre vágytunk. 
Elképzelésünk egy hangulatos parasztház volt:

![csoda szép parasztház](/assets/hazvasarlas/1jav2.png)
_Hangulatos parasztház (Forrás: Pinterest)_

***Megtaláltuk a "Miházunkat"					

Megnéztünk néhány ingatlant, és a helyzet elkeserítő volt. Elhanyagolt ingatlanok, festéssel elfedett repedések, gazos udvarok… Ami tetszett azt pedig a nem mi pénztárcánkhoz szabták. Hetek teltek el a miközben kerestük a leendő otthonunkat, végül egy jó barátunk személyében megérkezett a segítség. Ő hívta fel a figyelmünket egy házra, ami akkor még nem volt jelen az ingatlan piacon. Így elsőként tudtuk megnézni, felmérni, hogy milyen állapotban van. _*_  Ház vásárlásnál nagyjából az első benyomás a döntő. Így történt ez a mi esetünkben is. A lakóépület külseje kissé ijesztő volt, de a belső terek tiszták, rendezettek voltak.

![romos ház felújítás előtt](/assets/hazvasarlas/ház1jav2.jpg)
_Ilyen volt a ház mikor megvettük_
![romos ház felújítás előtt](/assets/hazvasarlas/ház2jav2.png)



Az udvar, a kert csupaszon állt. Nem volt semmi. Se egy fa, se egy bokor… Konkrétan egy kiszáradt körtefa árválkodott az egész telken, a kertben pedig vadon nőtt a lucerna. Ez kopárság először nagyon zavart, ridegnek tűnt így az udvar. Tovább gondolva azonban felismertük, hogy ennél jobb nem is lehetne a hely. Úgy lehet alakítani, ahogy akarjuk, és nem kell irtással foglalkozni.
Mielőtt rábólintottunk volna a vásárlásra, többször “bejártuk” a házat. Tudni akartam, hogy mit mutat meg magából, bele tudjuk-e látni a jövőnket. Agyalgattunk a férjemmel mit hogyan lehetne átalakítani, és milyen munkákkal jár majd. Mennyi idő alatt tudjuk felújítani, beköltözhetővé tenni.
Volt a házban, a telekben fantázia (pedig jól eldugták)… Éreztük, hogy sok munkával, sok ötlettel egy nekünk tetsző, stílusos parasztházzá tudjuk majd alakítani… A tervezgetések eredményeként végül az üzlet megköttetett, a házat MEGVETTÜK!!! 2014 november közepén lezajlott az adás-vétel és megkaptuk a kulcsokat.
Megkezdtük hát a nagy átalakítást, és ezzel együtt kitűztük a befejezés időpontját. 2015 március 01-ig kellett eljutni addig, hogy költözni tudjunk.

![ház felújítás](/assets/hazvasarlas/ház3jav.jpg)




 

Ez 3,5 hónap kőkemény munkát jelentett, aminek jelentős részét férjemmel ketten végeztük. Közben mindketten dolgoztunk, csak a finisben vettünk ki egy-egy nap szabadságot.  A szobák betonozásához hívtunk kőművest, és a villany - víz –fűtés szerelést bíztuk szakemberekre. Mindig, minden mesterrel jó előre megbeszéltük az időpontokat és az elvégzendő munkákat. A jó szervezéssel, a mindennapos munkákkal tartani tudtuk a kitűzött célt, és 2015. február 28-án beköltöztünk.
Kimerültünk fizikailag - anyagilag, de ott voltunk.
A „Miházunkban”.

![parasztház](/assets/hazvasarlas/ház4jav.jpg)
 _...és végül ilyen lett a házunk!_


+1 gondolat:
Régi ház vásárlásakor szinte mindig marad a házban egy kis ez-az az előző tulajdonostól.
Érdemes ezeket félretenni, megőrizni. Sok minden akadhat a tárgyak között, amit újra gondolva fel lehet használni a ház körül.

