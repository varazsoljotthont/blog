---
layout: post
title: "Rusztikus terasz ötletes megoldásokkal, hangulatos dekorációkkal" 
cover: /assets/teraszdekor/cover.jpg
categories: [haz, kert, dekor]
image:
  path: /assets/teraszdekor/cover.jpg
  height: 300
  width: 300
---


 **Szerencsés helyzetben vagyunk, ha az otthonunkhoz terasz is tartozik. Tavasztól őszig tökéletes színtere a pihenésnek, ahogy a  családi, baráti összejöveteleknek is. Hogy az itt eltöltött idő minél kellemesebb legyen, érdemes kiemelt figyelmet szánni a berendezésének. A terasz az otthonunk meghosszabítása, így hangulatában jó ha követi azt a stílust, amit a házunknál és a környezetünknél már megvalósítottunk.**


## Az első benyomás



A bejárati ajtónk a teraszról nyílik. Innen indulunk és ide érkezünk haza. Ide jönnek először az ismerősök, és az első benyomás is - az udvaron kívül - itt ér mindenkit. 


![idézet](/assets/teraszdekor/Nevtelen.png)




Számomra nagyon fontos volt, hogy olyan "kisugárzása" legyen a terasznak ami bennünket is és a hozzánk látogatókat is jó érzéssel tölti el.  
Igen, minket is. Szerintem a szorgos mindennapok után nem mindegy, hogy a haza érkezés milyen környezetbe történik.  

> Azt hiszem nem vagyok egyedül azzal a gondolattal, hogy az otthonunk nem csak arra szolgál, hogy tető legyen a fejünk felett. Az otthon számomra az a hely, ahol erőt gyűjtök, feltöltődöm, és belépve az ajtón azt mondom, de jó itthon lenni! Ez csak úgy megy, ha az  otthon, ahová érkezem rendezett, tiszta, hívogató.

A felújítás során a vidéki stílust választottam a házunkhoz, így nem volt kérdés, hogy a teraszunkra is ezt a hangulatot fogom kivinni.


![tégla](/assets/teraszdekor/IMG_20190722_124455.jpg)
_Ide érkezünk haza_



## Tégla itt is, ott is

**Pillérek, falak**

A teraszt csupa [téglából építettük](/2019-07-21/terasz) meg.  

Bontott téglából készültek a pillérek és köztük a parapet magasságú falak is. Ötlet szintjén felmerült, hogy be is vakolhatnánk falazás után, de aztán kitartottunk az eredeti téglás tervünk mellett.  
Egyrészt, így "csupaszon" is szép, másrészt nem koszolódik, nem omlik le a pucolás, és így nincs vele semmi tennivaló.

![tégla](/assets/teraszdekor/udvarfeloljav.jpg)


**Aljzat burkolás**

A terasz elkészültekor ideiglenesen a régi [hajópadlóval](/2019-02-12/szobabetonozas) burkoltunk. Átmenetileg jó szolgálatot tett, de ahogy az időjárás engedte, már le is cseréltük tégla burkolatra.



A kis házi tüzép telepünkön kiválogattuk a szép, formás bontott téglákat, és misungos aljzatra kezdtük lerakni.  

Széles fugahézakokat hagytunk az egyes darabok között, hogy könnyen ki tudjuk önteni a réseket.


 
> Tipp: erre célra nekem a konyhában használatos csőrös kancsó (tejkiöntő kanna) vált be. Könnyű, és egész pontosan be lehetett vele önteni a téglák réseit.

![tégla](/assets/teraszdekor/DSCF2570.JPG)
_Megfelelő fuga hézaggal kell lerakni a téglát_

![tégla](/assets/teraszdekor/DSCF2400.JPG)

Száradás után cementtejjel kikentem a fugákat, majd átmostam a téglákat is. Legvégül kőbalzsamot kapott az egész felület. A lábazatot és a küszböt szeletelt téglával rakta ki a férjem, ez nem vett el helyet a teraszból, és megtudtuk tartani téglás egységet.

# Dekorfal

A terasz elkészülte után tűnt fel, hogy a fal mennyire üres. Nem akartam így hagyni... éreztem, hogy valami nagyon odakívánkozik. Ötleteltünk egy keveset, aztán jó sokat tervezgettünk, rajzoltunk, majd a férjuram odavarázsolta nekem ezt a kemencét megidéző tégla dekorációt.



![tégla](/assets/terasz/DSCF1002.JPG)
_Ugye, milyen üres így?_



![tégla](/assets/teraszdekor/dekorfal.png)
_Készül a dísz fal_

A boltívet szeletelt téglából rakta ki az én ügyeskezű férjem, és hirtelen ötlettől vezérelve három pici mélyedés is része lett a falnak.

![tégla](/assets/teraszdekor/kemence.jpg)
_Még mindig kedvenc_
_

# A berendezési tárgyak

A teraszunk 13 m2. Nem túl nagy, de nem is aprócska.

Nem akartam túlzsúfolni; a terasz átjárhatóságát meg akartam tartani. Kettőnknek bőven van hely, de hat-hét ember is körbe tudja ülni az asztalt. 



**Bútorok**
 
Apránként alakult ki a mostani berendezés.
Még nem volt kész a terasz, mikor egy barátnőmtől kaptunk két fából készült kerti széket. Neki feleslegessé vált, nekünk pedig épp kellett valami ülőalkalmatosság. Zöldre festettem - mint a nyílászárókat -, kicsit koptattam, és már le is tudtunk ülni kávézni...


A következő lépés a [varrógépasztal](/2019-02-12/varrogepasztal) volt. A mozaikok színeit a már meglévő székekhez és a szemem előtt lebegő összképhez választottam.

![tégla](/assets/teraszdekor/asztaljav.jpg)
_Az első saját készítésű munkám volt ez az asztal_


A pad egy másik barátnőm ajándéka volt. Az ő modern sítlusú otthonába nem illett, hát elhozta nekem. A pad felsőrészét a férjem gondolta tovább, és megcsinálta rá az íves, tulipános díszítést.

A kis polc szintén feleslegessé vált egy jó barátunknál és kidobás helyett felajánlotta nekünk.

Még egy kisebb méretű asztal van a teraszon, amit mindig az épp aktuális évszak, ünnep szerint öltözetek fel. 

![tégla](/assets/teraszdekor/IMG_20181216_092905.jpg)
_Ünnepi díszben a terasz_


> A szezonális dekorációk jó részét is mi készítettük. Egyedi darabok, és nekem sokkal inkább tetszenek, mint a műanyagból kapható tucat dolgok.

![tégla](/assets/teraszdekor/szolofenyo.jpg)
_Nagyon szeretem a szőlővenyigéből készült karácsonyfánkat_


**Zsalugáter**

A terasz ablakot annak idején bontott ablakként vettük, de nagy szomorúságomra nem volt hozzá zsalugáter. 

Nem adtam fel a vágyamat, és folyamatosan érdeklődtem az ismerősöktől, bízva a szerencsémben. A kitartó álmodozás eredményre vezetett, mert sikerült "bevonzani" az áhított zsalukat.

Egy szépséghibával...

Kicsit kisebbek, mint ami nekünk jó lenne, de addig próbálgattuk míg felkerült. "Kamuzsalugáternek" hívjuk, hisz' nem fukcionál, de azt a szerepet amit én szántam neki, tökéletesen betölti.

![tégla](/assets/teraszdekor/IMG_20190408_073747.jpg)



# Dekorációk

**Kerámia**

Komoly vonzódásom van a kézműves kerámiák iránt. A lakásban és kint a teraszon is van belőlük néhány. A legkedvesebb a bejárati ajtónál köszönti a belépőket.

![tégla](/assets/teraszdekor/istenhozott.jpg)
_Isten hozott, kedves vendég!_

A dekorfalon és a gerendán is ott vannak a kiskancsók, tálak.


![tégla](/assets/teraszdekor/IMG_20181212_181952_069j.jpg)
_A kis kancsók kirándulásaink alkalmával vásárolt emklékek_


![tégla](/assets/teraszdekor/IMG_20181212_214916_331.jpg)

![tégla](/assets/teraszdekor/IMG_20190728_170121.jpg)
_Kerámiák vannak a terasz öreg gerendáján is_

**Virágok, lámpások**

Ami nem hiányozhat a teraszunkról, az a virág. 

Tavasszal hagymások, nyáron árnyliliom, hortenzia, ősszel pedig a krizantém hozza közel a természetet.


![tégla](/assets/teraszdekor/IMG_20190215_165226.jpg)
_Kora tavasszal már virág van az asztalon_

![tégla](/assets/teraszdekor/IMG_20190728_160433.jpg)
_Kék és fehér hortenzia is van a teraszon_

A fenti képeken látható, hogy van még egy kedves dolog, amit előszeretettel használok kint is és bent a házban is. 


![tégla](/assets/teraszdekor/lampas.jpg)


Igen, a lámpásokat nagyon kedvelem. Időzítős mécses van mindegyikben, így nem problémás a ki- bekapcsolgatásuk. Az egyikük az ablakpárkány kapott helyet. Esténként a nappaliból kinézve, csuda hangulatot áraszt.


Az, hogy nem lett zsúfolt a teraszunk annak köszönhető, hogy az itt lévő tárgyak mind-mind harmonizálnak egymással. A kiegészítők, virágok színe és stílusa egységet alkot úgy a beltérrel, mint kerttel.

**+ 1 gondolat:**  
Egy terasz, egy erkély nagy ajándék, rengeteg lehetőség van bennük. Ennek ellenére az a tapasztalatom, hogy sokan csak lomtárként használják. Itt tárolják a felmosóvödröt, az üres kartonokdobozokat, diszperzites vödörben a zöldséget, stb... 

Ne tegyük! 

Csak a kreativitásunkon múlik, hogy mit hozunk ki belőle. Nem kell sokat költeni arra, hogy raktárból csinos pihenőhely legyen. Megéri!


Ha tetszett, kedveld a <a href="https://www.facebook.com/Var%C3%A1zsolj-otthont-360330751226066/" target="_blank">Facebook oldalt</a> is. Itt még több érdekességet találsz a mindennapok varázslataiból.

<a href="https://www.instagram.com/varazsoljotthont/?hl=hu/" target="_blank">Kövess az Instagramon</a> is, és sok olyan fotót láthatsz, ami a blogról vagy a Facebook oldalról kimaradt.


## Kapcsolódó cikkek

 
* [Ilyen volt, ilyen lett: így lett a kaszálóból romantikus, vidéki kert](/2019-06-26/kulsokorlet)
* [Így lett a tüzifa az otthonunk dísze](/2019-05-16/fábólkreatívan)
* [Bontott tégla varázsa az otthonunkban](/2019-04-23/tegla)
* [Hozzuk formába az otthonunkat!](/2019-03-26/dekoráció)


