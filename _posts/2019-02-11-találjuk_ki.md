---
layout: post
title: "Találjuk ki a házunkat"
cover: /assets/talaljuk_ki/coverjav.jpg
image:
  path: /assets/talaljuk_ki/coverjav.jpg
  height: 300
  width: 30hazvasarlas
---

**Miután az újdonsült tulajdonosok átveszik a felújításra váró házuk kulcsait, következik az egyik legizgalmasabb feladat. Mindent ki kell találni, meg kell tervezni, és meg kell szervezni. Régi ház esetében ez még összetettebb feladat. Eljött az idő, hogy mi is elkezdjük a munkálatokat.**

## Csináljunk a régiből, újat! 

Mielőtt megvettük a házat, több alkalommal is megnéztük. Ismerkedtünk egymással. ([erről itt olvashatsz](/2019-02-09/hazvasarlas)) A ház felosztása alapvetően megfelelt számunkra, de más-más funkciókat szántunk helyiségeknek. 
Sorra vettük az igényeinket mit szeretnénk, mi az, ami a kényelmünket szolgálja. Az utcafrontra néző nagyobbik szobából (5X4 m) terveztük kialakítani a konyha – étkezőt, a régi konyhából pedig a nappalit. Ez a helyiség kisebb volt, de átgondoltam, hogy majd a mindennapokban hogy funkcionálnak ezek helyiségek.  
Tudtam, hogy nálunk leginkább felnőtt társaság jön össze, így inkább a konyha-étkező legyen a központi hely, a kisebb nappali elég kettőnknek. 
A mi esetünkben ez tűnt praktikusnak. A régi konyhából, a majdani nappaliból nyílt a spájz, azt kinéztem gardróbnak.

![falusi konyha kályhával](/assets/talaljuk_ki/1jav.jpg)
_Ilyen volt, ilyen lett_
![modern nappali szives dísszel](/assets/talaljuk_ki/2jav.jpg)


  




## Mit kell kibontani, szétszedni? 

A fürdőszobához nem nagyon kellett nyúlni, az előző tulajdonos nagyjából megcsinálta. A villanyvezetékeket viszont muszáj volt cserélni, és pár konnektort, kapcsolót, és a ventillátort is fel kellett tenni.  A csempe, járólap nem igazán tetszett, de butaság lett volna szétverni. (Utólag már nem bántam, hogy egyszerű szürke volt, ehhez a színhez könnyebben tudtam alkalmazkodni. Na, és a ma divatos sötét színű burkoló anyagokkal szemben nem kényes ) Abban biztos voltam, hogy a mosógépet csak átmenetileg rakjuk a fürdőszobába. Már akkor tervbe vettük, hogy az istálló helyén mosókonyha lesz.

![fürdőszoba](/assets/talaljuk_ki/3jav.jpg)

![fürdőszoba](/assets/talaljuk_ki/4jav.jpg) 


Egybe nyitott tereket szerettünk volna, és ez falbontással járt. Ehhez „feltérképeztük”, hogy hol vannak tartó falak. A bontás során láttuk meg, hogy régen ún.: sármajtert használtak a falazásnál. Szinte ki lehetett kotorni a téglák közül. Szigorúan, a statikai szempontok figyelembevételével kezdtük el szétszedni a házat.

![átalakítás](/assets/talaljuk_ki/5jav.jpg)
_Bontjuk a falat, a konyha - nappali között_

 



Következő lépésként az ajtók, ablakok szemrevételezése jött. És a felismerés, hogy nem hagyunk meg semmit a régi nyílászárókból. Az utcai ablakok renoválás után ugyan tetszettek volna, de annyira szú ette volt mindkettő, hogy végül lemondtunk róluk. ( Persze az újak sokkal szebbek is lettek. )
A régi, alacsony ajtókat kiszedtük, az ablakokat cseréltük, a belső folyosós ablakot megszüntettük. A bejárati ajtót áthelyeztük. A régi helyét befalaztuk, az újnak kibontottuk a falat. Összenyitottuk az előteret és a volt istállót, mert a mosókonyhát, kamrát, és a kazánházat ott szerettük volna kialakítani.




![átalakítás](/assets/talaljuk_ki/6jav.jpg)
_Kibontottuk a belső ablakot és minden mást_

![falazás](/assets/talaljuk_ki/8jav.jpg)
_Bejárati ajtó befalazása_

![falazás](/assets/talaljuk_ki/10jav.jpg)

![ablak](/assets/talaljuk_ki/12jav.jpg)
_Régi ablak, új ablak_
 
![falazás](/assets/talaljuk_ki/9.jpg) 
_Jómagam munka közben_
  


  

Mivel semmi sem maradt a helyén, a villanyszerelőnek is akadt dolga. A vezetékek, a rengeteg konnektor, a kapcsolók, az új villanyóra szekrény szerelése sok munkával, és jelentős kiadással járt. A mester dolgozott, mi pedig szurkoltunk, hogy ne dőljön ránk a ház.  

![falbontás](/assets/talaljuk_ki/13jav.jpg)

![falbontás](/assets/talaljuk_ki/14jav.jpg)


Talán ekkor volt az egész felújítás a legijesztőbb... Néha elbizonytalanodtam, hogy lesz ebből költözés 3 hónap múlva... De gyorsan lecsuktam a szemem és láttam, hogy milyen lesz majd, ha elkészül...  
Biztos voltam benne, hogy az elképzeléseim szerint fog alakulni a ház!
...de addig még rengeteg munka várt ránk. 

![kitartás idézet](/assets/talaljuk_ki/kitartas.jpg)
_Kitartás_



A szobákban kályhák voltak, ezek helyett központfűtést akartunk. A vizet át kellett vinni az új konyhába. A hajópadlók alatt, az aljzat nem volt lebetonozva. A régi időkben elterjedt volt, hogy földes – homokos alapra rakták a pallót. Ezt is meg kellett szüntetni. ([erről itt olvashatsz](/2019-02-12/szobabetonozas))  A már betonos helyiségekben járólap volt, de a fűtésszerelés miatt a betont ott is feltörték… Szóval, oda is kellett valami megoldás.

![kályha](/assets/talaljuk_ki/15jav.jpg)

![járólap bontása](/assets/talaljuk_ki/16jav.jpg)

![falbontása](/assets/talaljuk_ki/17jav.jpg)


 **A bontás eredménye:** 
 
 
 ![törmelék](/assets/talaljuk_ki/18jav.jpg)

Ezeknek a belső munkáknak az elvégzésére volt 3,5 hónapunk. Közben dolgoztunk, és mivel már az évvége felé jártunk, szabadsággal is igencsak gyengén álltunk. De végül a jó szervezésnek, a profi hozzáállásunknak, az elszántságunknak köszönhetően sikerült. 
Jöttünk, láttunk, beköltöztünk. 

![folyosó](/assets/talaljuk_ki/19jav.jpg)

_3,5 hónap munkája_
 

A házunk lakórésze nagyjából elkészült, - a részletes felújítást olvashatod a blogon - csak néhány apróság hiányzott. A ház külseje viszont még szánalmas volt. Rengeteg munka várt még ránk, de mi rendületlenül hittünk magunkban. Tudtuk, hogy meg tudjuk csinálni.
Kövesd a blogot, és te is meglátod a végeredményt.

## Kapcsolódó cikkek
* [Találjuk ki a házunkat](2019-02-11/találjuk_ki)
* [A földes szobákkal kezdtük a házfelújítást!](2019-02-12/szobabetonozas)
* [Régi varrógép új élete!](2019-02-12/varrogepasztal)



