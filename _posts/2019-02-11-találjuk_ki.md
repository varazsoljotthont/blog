---
layout: post
title: "Találjuk ki a házunkat!"
cover: /assets/talaljuk_ki/coverjav.jpg
categories: [Haz]
image:
  path: /assets/talaljuk_ki/coverjav.jpg
  height: 300
  width: 30hazvasarlas
---

**Miután az újdonsült tulajdonosok átveszik a felújításra váró házuk kulcsait, következik az egyik legizgalmasabb feladat. Mindent ki kell találni, meg kell tervezni, és meg kell szervezni. Régi ház esetében ez még összetettebb feladat. Eljött az idő, hogy mi is elkezdjük a munkálatokat.**




## Csináljunk a régiből, újat! 

Mielőtt megvettük a házat, több alkalommal is megnéztük. Ismerkedtünk egymással. ([erről itt olvashatsz](/2019-02-09/hazvasarlas)) A ház felosztása alapvetően megfelelt számunkra, de más-más funkciókat szántunk a helyiségeknek.  
Sorra vettük az igényeinket mit szeretnénk, mi az, ami a kényelmünket szolgálja.  


## Gondoljuk át, mit szeretnénk...


Az utcafrontra néző nagyobbik szobából (5X4 m) terveztük kialakítani a konyha – étkezőt, a régi konyhából pedig a nappalit.  Átgondoltam, hogy majd a mindennapokban miként funkcionálnak ezek a helyiségek.


Tudtam, hogy nálunk leginkább felnőtt társaság jön össze. A konyha-étkezőt terveztem a központi helynek, a kisebb nappali kettőnknek elég. 
A mi esetünkben ez tűnt praktikusnak. A régi konyhából, a majdani nappaliból nyílt a spájz, azt kinéztem gardróbnak.



![falusi konyha kályhával](/assets/talaljuk_ki/1jav.jpg)
_Ilyen volt, ilyen lett_

![modern nappali szives dísszel](/assets/talaljuk_ki/2jav.jpg)


  




## A fürdőszoba egész jó!

A fürdőszobához nem nagyon kellett nyúlni, az előző tulajdonos nagyjából megcsinálta. A villanyvezetékeket viszont muszáj volt cserélni. Pár konnektort, kapcsolót, és a ventillátort is fel kellett tenni.  


A csempe, járólap nem igazán tetszett, de butaság lett volna szétverni.  
(Utólag már nem bántam, hogy egyszerű, szürke színű. Ehhez könnyebben tudtam alkalmazkodni, és a ma divatos, sötét színű burkoló anyagokkal szemben nem kényes )  


Abban biztos voltam, hogy a mosógép csak átmenetileg kerül a fürdőszobába.  
Már akkor tervbe vettük, hogy az istálló helyén mosókonyha lesz.

![fürdőszoba](/assets/talaljuk_ki/3jav.jpg)

![fürdőszoba](/assets/talaljuk_ki/4jav.jpg) 


## Mit kell kibontani, szétszedni? 



Egybe nyitott tereket szerettünk volna, és ez falbontással járt. A munka megkezdése előtt „feltérképeztük”, hol vannak a tartó falak.  
A bontás során láttuk meg, hogy régen ún. sármaltert használtak a falazásnál.  A felújítás során ennek a "hibának" a javításásra nagy hangsúlyt fektettünk.


Szigorúan, a statikai szempontok figyelembevételével kezdtük el szétszedni a házat.

![átalakítás](/assets/talaljuk_ki/5jav.jpg)
_Bontjuk a falat, a konyha - nappali között_

 



Következő lépésként az ajtók, ablakok szemrevételezése jött. És a felismerés, hogy nem marad meg semmi a régi nyílászárókból.  
Az utcai ablakok renoválás után ugyan tetszettek volna, de annyira szú ette volt mindkettő, hogy végül lemondtunk róluk.  
( Persze az újak sokkal szebbek is lettek. )  

**Így aztán:**


* **a régi, alacsony ajtókat kiszedtük** 

* **az ablakokat cseréltük**

* **a közlekedőn a  belső ablakot megszüntettük**

* **a bejárati ajtót áthelyeztük**

* **a régi helyét befalaztuk, az újnak kibontottuk a falat**

* **összenyitottuk az előteret és a volt istállót, mert a mosókonyhát, kamrát, és a kazánházat ott szerettük volna kialakítani**




![átalakítás](/assets/talaljuk_ki/6jav.jpg)
_Kibontottuk a belső ablakot és minden mást_

![falazás](/assets/talaljuk_ki/8jav.jpg)
_Bejárati ajtó befalazása_

![falazás](/assets/talaljuk_ki/10jav.jpg)

![ablak](/assets/talaljuk_ki/12jav.jpg)
_Régi ablak, új ablak_
 
![falazás](/assets/talaljuk_ki/9.jpg) 
_Jómagam munka közben_
  


## Még mindig a bontás...

Mivel semmi sem maradt a helyén, a villanyszerelőnek is akadt dolga. A vezetékek, a rengeteg konnektor, a kapcsolók, az új villanyóra szekrény szerelése sok munkával, és jelentős kiadással járt.  


A mester dolgozott, mi pedig szurkoltunk, hogy ne dőljön ránk a ház.  

![falbontás](/assets/talaljuk_ki/13jav.jpg)

![falbontás](/assets/talaljuk_ki/14jav.jpg)





A szobákban kályhák voltak, ezek helyett központifűtést akartunk. 

A vizet át kellett vinni az új konyhába. 

A hajópadlók alatt az aljzat nem volt lebetonozva. A régi időkben elterjedt volt, hogy földes – homokos alapra rakták a padlót. Ezt is meg kellett szüntetni. ([erről itt olvashatsz](/2019-02-12/szobabetonozas))   
A már betonos helyiségekben járólap volt, de a fűtésszerelés miatt a betont ott is feltörték…  


Szóval, oda is kellett valami megoldás.

![kályha](/assets/talaljuk_ki/15jav.jpg)

![járólap bontása](/assets/talaljuk_ki/16jav.jpg)

![falbontása](/assets/talaljuk_ki/17jav.jpg)

![törmelék](/assets/talaljuk_ki/18jav.jpg)
_A bontás eredménye_


## Hogy lesz ebből ház?


Talán ekkor volt az egész felújítás a legijesztőbb... Néha elbizonytalanodtam, hogy lesz ebből költözés 3 hónap múlva... De gyorsan lecsuktam a szemem és láttam, hogy milyen lesz majd, ha elkészül...  


Biztos voltam benne, hogy az elképzeléseim szerint fog alakulni a ház!


...de addig még rengeteg munka várt ránk. 

![kitartás idézet](/assets/talaljuk_ki/talaljukkiidezet1.jpg)
_Kitartás_



## Megcsináltuk!



Ezeknek a belső munkáknak az elvégzésére volt 3,5 hónapunk. Közben dolgoztunk, és mivel már az évvége felé jártunk, szabadsággal is  gyengén álltunk.  
De végül a jó szervezésnek, a profi hozzáállásunknak, az elszántságunknak köszönhetően a tervünk sikerült. 


**Jöttünk, láttunk, beköltöztünk.** 

![folyosó](/assets/talaljuk_ki/19jav.jpg)
_Költözés idején. 3,5 hónap munkája_
 

A házunk lakórésze nagyjából elkészült, - a részletes felújítást olvashatod a blogon - csak néhány apróság hiányzott. A ház külseje viszont még szánalmas volt. 
Rengeteg munka várt még ránk, de mi rendületlenül hittünk magunkban.  
Tudtuk, hogy meg tudjuk csinálni.




**+ 1 gondolat:**  
Nem szabad megijedni a ránk váró, eddig ismeretelen kihívásoktól. A felújítás ideje alatt rengeteget tanultunk magunkról is, és egymásról is. Leginkább azt, hogy együtt mindenre képesek vagyunk!  
...és nem utolsósorban több szakmát is elsajátítottunk a munka során...

<a href="https://www.facebook.com/Var%C3%A1zsolj-otthont-360330751226066/" target="_blank">Ha tetszett, kedveld a Facebook oldalt is,</a> itt még több érdekességet találsz a mindennapok varázslataiból.


## Kapcsolódó cikkek

* [Kell egy ház... De hol, milyen, mennyiért?](/2019-02-09/hazvasarlas)
* [A földes szobákkal kezdtük a házfelújítást!](/2019-02-12/szobabetonozas)
* [Régi varrógép új élete!](/2019-02-12/varrogepasztal)
* [Faljavítás itt, falazás ott!](/2019-02-18/afalak)

