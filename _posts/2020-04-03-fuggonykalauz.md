---
layout: post
title: "Otthonunk ruhája, a függöny" 
cover: /assets/fuggony/4e2d93af78ae9d9a8e8c532ac8808998.jpg
categories: [haz, dekor]
image:
  path: /assets/fuggony/4e2d93af78ae9d9a8e8c532ac8808998.jpg
  height: 300
  width: 300
---


 **Otthonunk berendezésénél a textíliák teszik fel az i-re a pontot, és úgy hiszem, nem túlzás azt mondani, hogy a lakás estélyiruhája a függöny. Azt gondolhatnánk, hogy egy függöny vásárlása nem tartogat nehézségeket, pedig kiválasztásakor figyelni kell az anyag, a szín, a fazon és nem utolsósorban a helyiség stílusára is. A dekoráción túl a szerepe is lényeges, ezért már a tervezéskor érdemes a részleteket alaposan átgondolni.** 
 
 
![fuggony](/assets/fuggony/idezet.jpg) 



## Mindig akad egy ablak amire függöny kell...



Azt hiszem, nagyon szerencsés vagyok, hisz' a közelünkben lévő <a href="https://www.google.hu/maps/uv?hl=hu&pb=!1s0x476c063a58733483%3A0x8530e31628e35499!2m22!2m2!1i80!2i80!3m1!2i20!16m16!1b1!2m2!1m1!1e1!2m2!1m1!1e3!2m2!1m1!1e5!2m2!1m1!1e4!2m2!1m1!1e6!3m1!7e115!4shttps%3A%2F%2Flh5.googleusercontent.com%2Fp%2FAF1QipMZt0VlFlQM2ClHuz8yynNak7fJJ87eZOKZ_rtx%3Dw284-h160-k-no!5zenN1enNpIGbDvGdnw7ZueSBrYXB1dsOhciAtIEdvb2dsZS1rZXJlc8Opcw!15sCAESAggH&imagekey=!1e10!2sAF1QipMZt0VlFlQM2ClHuz8yynNak7fJJ87eZOKZ_rtx&sa=X&ved=2ahUKEwjGyMmv_f_hAhXto4sKHdM_D-sQoiowDnoECA0QBg/" target="_blank"> Hanság-Zsuzsi függöny szaküzlet</a> 
( 9330 Kapuvár, Deák Ferenc u. 18 ) tulajdonosát jól ismerem, de ami még lényegesebb, hogy Ő is jól ismer engem, és persze az otthonunkat is. 
A "Miházunk" már a negyedik, amit Zsuzsi segítségével függönyöztem be. Tudja mi az elképzelésem, így már "személyre szabottan" mutatja a kínálatot. Mindig alaposan átbeszéljük a részleteket, többször is egyeztetünk, hogy aztán a végeredménnyel mindketten elégedettek legyünk.

> **A függöny mindig fontos része volt az otthonunk berendezésének, és én minden esetben igyekeztem a legtöbbet kihozni a lehetőségekből. Mivel nem vagyok lakberendező, alaposan körbejártam a témát. Most a saját tapasztalataimat, valamint az évek alatt összeszedett "tudást" szeretném veletek is megosztani.**



![fuggony](/assets/fuggony/IMG_4766.jpg) 
_Nemrégiben készült el a konyha új függönye_ 


## Könnyítsük meg a választást


A hatalmas kínálatból a megfelelő függönyt kiválasztani nem is olyan egyszerű. Szűkítsük a kört, és csak azt nézzük meg ami anyagában, színében, mintázatában is megfelel. Ezzel megkönnyíthetjük a magunk és az eladó dolgát is. Sokkal inkább tudják a számunkra megfelelőt ajánlani, ha pontos információt adunk arról, hogy mit is szeretnénk.

![fuggony](/assets/fuggony/2fb586a5cbc12c00cda64084b8f2a97c.jpg) 
_Csak a rolós függönyre ilyen sok megoldás létezik<br> forrás: Pinterest_ 


## Fehér vagy színes

A fehér függöny igazi klasszikus, és hosszú ideig egyeduralkodóként volt jelen a lakás dekorálásában. 



Ma már a fényáteresztő függönyök között is találunk színeseket, és azonos színeken belül különböző árnyalatokat. Még a drapp, bézs, krémszínű, homokszínű méterárú között is hatalmas a különbség, ezért nem mindegy melyik szín mellett tesszük le a voksunkat. 


![fuggony](/assets/fuggony/IMG_5111.jpg)
_A színek közti eltérés nem látványos, és mégis sokat számít mit választunk_



Szőrszál hasogatásnak tűnhet, de az ablakok a függönnyel kiegészítve meghatározó elemei az otthonunknak, így aztán a választásunk nagyban hozzájárul lakásunk egységéhez.


> Közel 20 évvel ezelőtt még a "másik házba" mályva színű fényáteresztő függönyt varrattam. Az ülőgarnitúra mintájának színe volt a meghatározó és nagyon jól is mutatott. De nem volt egyszerű elfogadtatni a különleges színt.


![fuggony](/assets/fuggony/IMG_5093.jpg)
_Rengeteg szín közül lehet válogatni_


A színes fényáteresztő függöny az ablakra feltéve megváltoztatja a színét. Érdemes az üzlet kirakatához, ablakához odapróbálni, hogy a fényben milyennek látszik . 


## A megfelelő fényáteresztő, sötétítő, dekorfüggöny kiválasztássa

Léteznek örök érvényű szabályok, amik lakástextilek területére is érvényesek; 

* egyszínűhöz mintás, mintáshoz egyszínű (vagyis, ha a fényáteresztő mintás, akkor a sötétítő egyszínű, és fordítva) 

* kis terekhez kis minta, nagyobb helyiségekhez nagyobb 

* sok szín esetén szolidabb, pasztelebb, visszafogottabb berendezés esetén, erőteljesebb, dominánsabb színű függöny

* alacsony belmagasságnál függőleges minta

* napsütötte helyiségekbe a hideg színek mellett is dönthetünk, de a keleti, északi fekvésűekbe inkább meleg színek közül válasszunk 

![fuggony](/assets/fuggony/0ee28213d8797a884b3cd4e72a49923c.jpg)
_Hasonló színek, de különböző méretű minták, és teljesen más hatást érünk el<br> forrás:Pinterest_


![fuggony](/assets/fuggony/38766477c57fddfa1fe2154712f517fd.jpg)





Abban is dönteni kell, hogy a méterárut miként varrassuk meg. Itt is rengeteg megoldás közül válogathatunk.

![fuggony](/assets/fuggony/d7c3cebd12ded9fd09eba04c5dbd6fd2.jpg)
_Különböző ráncolási módok<br> forrás:Pinterest_

A ráncoláson túl, még mindig van lehetőségünk egyénivé tenni a függönyünket. A színek kombinálásával, a trükkös megoldásokkal igazán az otthonunkhoz stílusához alakíthatjuk a választott anyagot.

![fuggony](/assets/fuggony/338e6529fef6f27b103890e3fd18bda7.jpg)
_Színek harmóniája<br> forrás: Pinterest_


![fuggony](/assets/fuggony/c6305f9ef78aeaf79cf6588479f793dd.jpg)
_Különleges elkötési ötletek<br> forrás: Pinterest_

![fuggony](/assets/fuggony/79b33f6925c384923c9964ae29845fc3.jpg)



## Az anyag struktúrája


Az anyagok szövésésében szintén óriási különbségek vannak. Más hangulatot teremt a műszálas; mint az organza, a voile, és mást a len hatású anyag. 
És ebben az esetben is érvényes, hogy az otthonunk stílusa határozza meg a függöny anyagát is.

![fuggony](/assets/fuggony/IMG_5095.jpg)
_Vidéki otthonba illő vitrázs függöny_

![fuggony](/assets/fuggony/d918c8921c16255d7bf6a155c865b362.jpg)
_Dekorációs céllal az ablak felső részére is tehetünk függönyt<br> forrás: Pinterest_


**Vasalni vagy nem vasalni...**

Legyünk őszinték; a háziasszonyok jó része nem szeret vasalni, függönyt meg pláne...

Az organza és a voile függönyöket vasalni kell. Ha a lakás berendezéshez ez illik, akkor a valamit valamiért elv alapján ezt be kell vállalni.


Szerencsére ma már azokból az anyagokból is széles a választék, amik nem gyűrődnek, vagy csak minimálsan, és a nedvesen a helyükre téve szépen "kilógják magukat".

![fuggony](/assets/fuggony/IMG_5100.jpg)
_Ha fontos nekünk, hogy ne kelljen vasalni, akkor ezt az igényünket már vásárláskor jelezzük_


## Kiegészítők

Ha a függönyt megálmodtuk, jöhetnek hozzá az apróságok. 

**Karnis**

A karnisok között is hatalmas a választék.

A helyiség és a függöny stílusa, fazona meghatározza, hogy elrejteni kell, vagy kiemelni. Mindkét esetben számos lehetőségünk van. A műanyag sín, amit falra, mennyezetre is rakhatunk, vagy a fém rúd, ami fekete, bronz, réz, króm színekben, különböző végzárókkal kapható, számos lehetőséget tartogat. A klasszikus fazonú, fa előlapú karnisok 1-2-3 soros változatai között is találhatunk kedvünkre valót.

![fuggony](/assets/fuggony/IMG_5096.jpg)
_A végzáróknak is jelentősége van_

Ezeken kívül, a különböző rugós függöny tartórudak, vitrázsrudak is a segítségünkre vannak az ablakaink felöltöztetésében.

**Elkötő zsinór**

Természetesen itt is több variáció van.

Lehet a függöny saját anyagából, de lehet teljesen más anyagból is, mint a fém, a szalag, a klasszikus zsinóros megoldás, vagy akár alternatív megoldást is választhatunk.

![fuggony](/assets/fuggony/elkoto1.png)
_A természetesség jegyében<br> forrás: Pinterest_

![fuggony](/assets/fuggony/elkoto2.png)
_Az elegancia kedvelőinek<br> forrás: Pinterest_

![fuggony](/assets/fuggony/elkoto3.png)
_Mindenben ott a lehetőség<br> forrás: Pinterest_

![fuggony](/assets/fuggony/2.png)
_A nálunk ilyenek az elkötők_





**Szalagok, csipkék, gombok, stb**

Az ördög a részletekben lakozik, szokták mondani, így aztán az apróságoknak tűnő finomságok meghatarozóak ebben az esetben is.

![fuggony](/assets/fuggony/coverj.jpg)
_A csipke szinte keretet ad a függönynek_

![fuggony](/assets/fuggony/788d9026d13544ab2584b506036f8007.jpg)
_Apróságnak tűnik, de mégsem az<br> forrás: bonprix_


## Tegyük tökéletessé otthonunkat

Amikor az üzletben elénk rakják a szebbnél-szebb méterárut, hirtelen azt sem tudjuk, milyet is szeretnénk. Hogy ne essünk ebbe a csapdába, érdemes konkrét tervekkel felkészülni. Hiába szép egy anyag önmagában, ha nem passzol az otthonunk berendezéséhez, stílusához, nem szabad választani. 

![fuggony](/assets/fuggony/IMG_5104.jpg)
_A bőr hatású anyag leinkább a modern otthonokba illik_


![fuggony](/assets/fuggony/2109ae6aa881ce97d7d044461928baae.jpg)
_Ne féljünk a színektől<br> forrás: Pinterest_

Ha jól választottunk, akkor a lakásunk megkapja azt a csipetnyi fűszert, amitől igazán különleges lesz az összhatás.

**+ 1 gondolat:**   
Nem mondok újat senkinek; a környezetszennyezés globális probléma. 
Van megoldás akkor is, ha a szép otthon, és a környezetvédelem is fontos számotokra... ma  már újrahasznosított petpalackokból készült méterárukból is lehet vásárolni.


Ha tetszett, kedveld a <a href="https://www.facebook.com/Var%C3%A1zsolj-otthont-360330751226066/" target="_blank">Facebook oldalt</a> is. Itt még több érdekességet találsz a mindennapok varázslataiból.


<a href="https://www.instagram.com/varazsoljotthont/?hl=hu/" target="_blank">Kövess az Instagramon</a> is, és sok olyan fotót láthatsz, ami a blogról vagy a Facebook oldalról kimaradt.



## Kapcsolódó cikkek

 
* [Életre kelnek a falak](/2019-03-01/színesfalak)
* [Ötletes tároló dobozok sajátkezűleg, vidéki stílusban](/2019-04-17/tárolók)
* [Bontott tégla varázsa az otthonunkban](/2019-04-23/tegla)
* [Hozzuk formába az otthonunkat!](/2019-03-26/dekoráció)


