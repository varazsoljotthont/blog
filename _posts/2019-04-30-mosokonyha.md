---
layout: post
title: "Minden háziasszony álma: a mosókonyha!"
cover: /assets/mosokonyha/cover2.JPG
image:
  path: /assets/mosokonyha/cover2.JPG
  height: 300
  width: 300
---

**A mai, modern családi házakból már nem hiányozhat a mosókonyha. Jó tervezéssel a leghasznosabb helyisége lesz az otthonunknak. A házimunka jelentős részét elvégezhetjük úgy, hogy a lakóterünk szépségén nem esik csorba.** 





## Mosókonyha, az kell!

Már akkor tudtam, hogy lesz mosókonyhám, mikor megvettük a házat.
Régen is volt, és akkor is nagyon szerettem. Számomra alapfelszereltség. 

Fontos volt, hogy ne a nappaliban száradjanak a ruhák, hogy legyen helye a vasalásra váró holmiknak, hogy a csecsebecséimet átlátható módon tudjam tárolni, hogy a varrógépemnek is legyen megfelelő helye.  
Szóval, amint lett rá lehetőségünk, neki álltunk az istállóból kialakítani.


![idézet](/assets/mosokonyha/IMG_20190426_134358.jpg)




## Tervezés

A mosókonyha tervezése már akkor megkezdődött, amikor a házat alakítottuk át. Szerettük volna, hogy közel legyen a lakás többi részéhez, így már a felújítás során nyitottunk egy ajtót az előtérből az istálló felé. ([erről itt olvashatsz](/2019-02-11/találjuk_ki))

A régi épület alapterülete alkalmas volt arra, hogy abból válasszuk le a mosókonyhát (is).  

A mesterek a víz és a szennyvíz csövezését már akkor megcsinálták, mikor a házon dolgoztak. Előre gondolkodtunk, mert a költözés után  pár évvel nem szerettünk volna újra hadiállapotot magunk körül. 
 
Kitaláltuk hová lesz majd a mosdó, a mosógép, a radiátor. Szerettünk volna egy plusz WC-t is, és annak is a mosókonyhába gondoltuk ki a helyét. 

> Biztos, ami biztos, legyen alapon. Sosem árt, ha nagyobb vendégség, itt alvós társaság van a háznál.

A csövek bekerültek, és türelmesen vártak 1,5 évig arra, hogy elkészüljön a helyiség.



Következő lépésként kijelöltük  a falak helyét, majd megkezdtük a kedvenc munkánkat...



## Megint betonozás

![beton](/assets/mosokonyha/DSCF1814.JPG)
_A munka felosztása a szokásos: én kevertem, a férjem eldolgozta_


![beton](/assets/mosokonyha/DSCF1808.JPG)
_Csövek, szerelvények már a falban_



Nem lett hatalmas helyiség (9m2), de az aljzatba így is rengeteg beton belement.

> A betonozás másnapján beszélgettünk, hogy milyen jó, hogy ez is elkészült,  hogy milyen gyorsan végeztünk, mikor mondta a férjem, hogy olyan gyorsan keverted a betont, nem győztem hordani. Erre én, hogy, olyan gyorsan hordtad, hogy alig bírtam keverni...  
Szóval a kommunikáció hiánya félreértésékehez vezetett, és fele annyi idő alatt végeztünk mint terveztük.





![beton](/assets/mosokonyha/DSCF1804.JPG)
_Elszántság, erő, akarat! Már pedig itt mosókonyha lesz!_

![beton](/assets/mosokonyha/DSCF1817.JPG)
_Végre kész! Jöhet a fal_





## A falak


Nagyon akartunk haladni a projekttel, ezért könnyűszerkezetes megoldást választottunk, ezen belül pedig a gipszkarton mellett döntöttünk. 

Ezzel a módszerrel gyorsan le tudtuk választani a mosókonyhát a kazánháztól és a leendő kamrától.
Fémprofilokat használtunk, és ezekkel nem okozott nehézséget a fal megépítése.

Miután álltak a falak, az eljárás a [régről ismert folyamat](/2019-02-18/afalak) volt: javítás, glettelés, csiszolás majd a festés.


![gipszkarton](/assets/mosokonyha/DSCF2300.JPG)
_Két fal készült gipszkartonból_

A másik két fal adott volt. 
Mindkettő téglából készült, ami a javításukat nem könnyítette meg. Volt velük feladat bőven... Régi vakolatot leverni, újra vakolni, glettelni,csiszolni, festeni...

![gipszkarton](/assets/mosokonyha/DSCF1820.JPG)



![gipszkarton](/assets/mosokonyha/DSCF2303.JPG)
_A falakon még látszik az istállókra jellemző fekete festék_

![gipszkarton](/assets/mosokonyha/DSCF2304.JPG)

## Villanyszerelés

A gipszkarton falak elkészülte után jöhetett a villanyszerelés.

Alaposan átbeszéltük hova, mit akarunk. Kitaláltuk a mosógép, a varrógép pontos helyét, a konnektorokat, a villanykapcsolókat.


## Burkolatok

Még a ház átalakítás elején egy ismerős a garázsában rendezkedett, és a sok mindene között volt csempe és járólap is. Tudta, hogy mi felújítunk, így szólt, hogy érdekel-e bennünket.

> Azt hiszem szerencsések vagyunk, mert több alkalommal előfordult már, hogy hasonló módon jutottunk hozzá számunkra fontos dolgokhoz.

Ha úgy vásároljuk meg a burkolatokat, egész biztosan más színt választok. De így, hogy megkaptuk a kellő mennyiséget, nem akartunk másikat venni.

Megalkudtam a kékkel, és végül nem is bántam meg. A sötétkék csempe nagy kedvencem lett, a járólappal pedig békét kötöttem.

![csempe](/assets/mosokonyha/DSCF2305.JPG)


![járólap](/assets/mosokonyha/DSCF2308.JPG)


![járólap](/assets/mosokonyha/DSCF2309.JPG)
_Alakul a mosókonyhám_


A férjem csempézett, járólapozott, én pedig festettem a falakat. A festés előtt még megmentettünk egy gerendát is, ami nagyon szép dísze lett a mosókonyhának.


![járólap](/assets/mosokonyha/DSCF2311.JPG)
_Kicsi részlet látszik a gerendából_








![járólap](/assets/mosokonyha/DSCF2320.JPG)
_Mindjárt kész, jöhet a berendezés_


A burkolás, festés végeztével jöhetett a berendezési tárgyak tervezése. Izgalmas feladat volt, mert nem akartunk túl sokat költeni, de természetesen szépet, egyedit akartunk.







**+ 1 gondolat:**   
A mosókonyha berendezésében olyan sok újragondolt dolog van, hogy érdemes egyenként megmutatnom őket. A következő posztban sorra veszem őket.



Ha tetszett, kedveld a Facebook oldalt is. Itt még több érdekességet találsz a mindennapok varázslataiból.  <a href="https://www.facebook.com/Var%C3%A1zsolj-otthont-360330751226066/" target="_blank">itt találod</a>




## Kapcsolódó cikkek

* [Fontos lépések régi házunk állagmegóvásáért](/2019-04-03/állagmegóvás)
* [Életre kelnek a falak!](/2019-03-01/sz%C3%ADnesfalak)
* [Találjuk ki a házunkat](/2019-02-11/találjuk_ki)
* [Kell egy ház... de hol, milyen, mennyiért?](/2019-02-09/hazvasarlas)

