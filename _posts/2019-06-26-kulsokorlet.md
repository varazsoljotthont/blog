---
layout: post
title: "Ilyen volt, ilyen lett: így lett a kaszálóból romantikus, vidéki kert"
cover: /assets/kulsokorlet/coverjav.jpg
categories: [kert, dekor]
image:
  path: /assets/kulsokorlet/coverjav.jpg
  height: 300
  width: 300
---



**Régen a vidéki, falusi házak nagy telekre épültek, hisz a háztáji, az állattartás nagy helyet követelt. Ezek megszűnésével pedig egy új feladat állt elő: a nagy udvarokat, kerteket újra kell gondolni és a ház stílusához igazítani.** 




## Előre gondolkodni

Mikor 5 évvel ezelőtt kerestük a "Miházunknak valót", [csak a házról](/2019-02-09/hazvasarlas) volt elképzelésünk.



Az udvar, a kert akkoriban eszünkbe se jutott. 
Nem volt tervünk arra nézve, hogy mekkora legyen a telek, legyen-e melléképület, kialakított kert, stb...

> A melléképületek száma, állapota nem elhanyagolható. A mindenféle használhatatlan kis "kuszlikok" csak gondot jelentenek, ha nincs elképzelés velük kapcsolatban. 
A kert milyensége szintén lényeges. Ha van, akkor az veteményes, gyümölcsös, virágos, vagy csak a fű (rossz esetben a gaz) nő rajta.



![idézet](/assets/kulsokorlet/idézet.jpg)


Nem árt tisztában lenni azzal sem, hogy milyen a talaj az adott helyen. Hiába vannak terveink, ha a föld minősége nem engedi azokat megvalósítani. És legalább ilyen fontos a telek tájolása. Jó tudni hol és mikor éri a legjobban a nap, mennyi árnyékos rész van az udvarban, a kertben.





**Amire figyelni kell (kellene)**

* az udvar, a kert méretei külön - külön
* telek tájolása
* talaj minősége
* melléképületek 
* mi az elképzelés



## Miházunk földje


Az imént felsoroltaknak mi nem néztünk utána. Így aztán, ahogy megismertük a terepet, úgy terveztük meg és alakítottuk át az udvarunkat, a kertünket.

A ház nagy, közel 2000 m2 telken fekszik, ahol egykor kaszáló és egy házi kavicsbánya is működött. 

![ház](/assets/kulsokorlet/IMG_20190626_070509.jpg)
_Ezzel a nagy területtel kellett valamit kezdeni_

Ebből adódóan a föld jó része kavicsos, ami elvezeti a vizet, a kaszáló helyén pedig agyagos, ami megköti a vizet. Ráadásul miután a kis házi bánya megszűnt, a helyét mindenféle törmelékkel töltötték fel. A mai napig tégla, cserép, üvegdarabokat ásunk ki.
A déli, dél-nyugati nap éri a legtöbbet, így az öntözés megoldása a legfontosabb feladatok egyike lett.

![ház](/assets/kulsokorlet/kezdet.jpg)
_Innen szép nyerni. Csak egy kiszáradt körtefa, és pár tőke szőlő volt az egész telken_
![ház](/assets/kulsokorlet/DSCF0803.jpg)

## Melléképületek

Szerencsések voltunk, mert a házhoz épp annyi melléképület  tartozott, amennyire nekünk is szükségünk volt.

Egy tyúkól, egy pajta féleség, és az [istálló](/2019-04-11/külsőfalak). Nem voltak túl jó állapotban, de érdemesek voltak a tovább gondolásra.

![ház](/assets/kulsokorlet/IMG_20190623_165046.jpg)
_A tyúkól az átalakítás után_


## Udvar, uradalom, hátsó kert

A költözésünk utáni második évben kezdtük el megvalósítani azt a vidékies hangulatú külső teret, amit  elképzeltünk magunknak. 

A férjemtől szabad kezet kaptam. Rám bízta, hogy igazítom hozzá a kopár területet az otthonunkhoz.
Ő csinálta a "pasis munkákat", mint pl: az ásás, én pedig - miközben tanultam a kertészkedés fortélyait -, folyamatosan alakítottam ki a kertet.

A telket a mérete miatt három részre osztottuk fel:

* udvar 
* kert ( Uradalom)
* hátsó kert


**Udvar**

Hozzánk belépve az udvart látjuk először. Itt kapjuk az első impulzust, hogy hova is érkeztünk. 

Épp ezért volt fontos a számomra, hogy már az utcaajtó környéke is hangulatos legyen.

Az udvaron van a hintaágy, mögötte pedig egy sor szőlő, ami a beton kerítést is eltakarja.



![ház](/assets/kulsokorlet/IMG_20190527_190819.jpg)
_A téglajárda mellett levendula és rózsa_


**Uradalom**

Miután az udvari részt kitaláltuk, és "kijelöltük", még mindig ott volt a hatalmas kert. Egyben hagyva túl sok lett volna, így kerítéssel, kapuval ketté választottuk.

Az első részből lett az Uradalom, amit rengeteg évelő virággal ültettem be. Ide került a kerti kiülő, és a kerti rom is. 
A virágok mellett van itt némi eper, barackfa ( ami már az idén terem), málna, mézalmácska, és szőlő is.

Pihenésre, sütögetésre, baráti beszélgetésekhez tökéletes hely.



> Az Uradalom nevet én adtam a kertnek. Míg csak a lucerna volt benne, még nagyobbnak tűnt. Ekkor mondtam, hogy akkora ez a telek, mint egy Uradalom. És a név rajta is maradt.

![felirat](/assets/kulsokorlet/IMG_20190625_193225.jpg)
_A táblácska a virágok felé mutat_

**Hátsó kert**

Ez a rész még fejlesztés alatt van. 
Itt működik a kis házi tüzépünk, ide van lerakva a vágni való tüzifa, de itt alakítottunk ki egy kicsi ágyást is, ahol némi földjavítás - csere után, krumplit, paprikát, paradicsomot ültettünk. Van még itt szeder, és több diófa is. 

![kert](/assets/kulsokorlet/IMG_20190626_070808.jpg)
_A hátsókert lassanként alakul_


## Pihenőhelyek

A pihenőhelyek megtervezése is fontos feladat. 

Évszaknak, napszaknak megfelelően kell őket elhelyezni. Ahol tavasszal, ősszel kellemes meginni egy kávét, az nyáron elviselhetetlenül meleg lehet. Jó ha van olyan helyünk is, ahol kényelmesen lehet ebédezni, vagy egy olyan sarok, ahol el lehet bújni a "világ szeme elől".

> Bevallom, nálunk sok kiülő, leülő hely van, és mindegyiket használjuk. Hol ezt, hol azt, de kihasználatlanul egyik sincs.

![ház](/assets/kulsokorlet/IMG_20190625_192344.jpg)
_Tavassza, ősszel a legjobb hely egy kis szusszanásra_

![ház](/assets/kulsokorlet/IMG_20190625_192516.jpg)
_A nyáron is árnyékos kiülő_

![ház](/assets/kulsokorlet/IMG_20190623_152037jav.jpg)
_A kertirom a sarokban van, így tökéletes "búvóhely" lett_

![ház](/assets/kulsokorlet/08_3.jpg)
_A hintaágy az udvaron az én kedvencem_


## A részletek

A ház stílusához igazítottuk a kertet, udvart, ehhez pedig a felhasznált anyagokat. 
A tégla, a fa, a kavics lett az uralkodó hármas, és ezek tökéletesen kiegészítik egymást a növényekkel.



![ház](/assets/kulsokorlet/IMG_20190623_152830.jpg)
_Szőlővenyigéből dekoráció_

![ház](/assets/kulsokorlet/IMG_20190625_080206.jpg)
_Régi vas ablakkeret a kertiromon_

![ház](/assets/kulsokorlet/IMG_20190605_202106_048.jpg)
_Talán egy-két év alatt befutja a kertiromot_

## Idő

Azt hiszem az időt, mint egy nagyon fontos tényezőt, meg kell említenem.


Ahhoz, hogy egy kert mindig a legszebb arcát mutassa, sok időt kell áldozni. Időtől, teherbírástól függ, hogy milyen növényeket ültetünk a kertünkbe.

Az örökzöldeken át az egynyári virágokig, széles a választék. Az elsővel viszonylag kevés, míg az utóbbival minden évben sok munka van.

Én az évelők mellett tettem le a voksomat. 

Szerettem volna szép, vidékies hangulatú kertet, de azt is tudtam, hogy nem akarom minden szabadidőmet a kertben munkával tölteni.
Hisz azért (is) hoztuk létre, hogy élvezzük. Hogy itthon is olyan legyen körülöttünk minden, ahol feltöltődünk a mindennapok hajszája után.

![ház](/assets/kulsokorlet/IMG_20190623_165255.jpg)

![ház](/assets/kulsokorlet/IMG_20190626_071411.jpg)


![ház](/assets/kulsokorlet/IMG_20190625_080320.jpg)


## Növényválasztás

Sok időt, energiát fektettem abba, hogy megtanuljam, mi illik a "Miházunk" kertjébe. A régi, egykor a falusi házaknál lévő virágokat akartam behozni hozzánk is. 


![ház](/assets/kulsokorlet/IMG_20190623_152253.jpg)

Nem akartam egzotikus növényeket, és parkszerű kertet. Buja, az angol vidékikertre hasonlító kert volt az elképzelésem. 

Egy éven át szereztem be az épp aktuális növényeket. Így sikerült elérnem, hogy tavasztól őszig folyamatosan díszben van a kert. Igyekeztem illatos virágokat, cserjéket is ültetni, hogy a méheket, pillangókat ide csalogassuk. 

![ház](/assets/kulsokorlet/IMG_20190623_152918.jpg)
_Csupa-csupa virág_

![ház](/assets/kulsokorlet/IMG_20190623_172641.jpg)
_Az árnyékos oldalra is sok féle virágot lehet ültetni_


Mivel a kertünk alkalmatlan volt veteményesnek (első évben próbálkoztunk, de minden csak szenvedett), próbáltuk kihozni belőle a legtöbbet. Nekünk ez így sikerült. 

Színek, formák, illatok. 
Öröm, boldogság, sikerélmény. 




**+ 1 gondolat:**   
A gazos, lucernás kertből díszkertet varázsolni nem volt könnyű. Rengeteg munka volt vele az első évben. A talaj előkészítésén, és a növényválasztáson nagyon sok múlik. Mostanra tartunk ott, hogy nagyjából önfenntartó lett a kert. De folyamatos odafigyelést igényel, és a napi szintű kisebb-nagyobb feladatokat el kell végezni.

## Kapcsolódó cikkek

 
* [Kerti kiülő olcsón, stílusosan, sajátkezűleg](/2019-05-29/kiülő)
* [Így lett a tüzifa az otthonunk dísze](/2019-05-16/fábólkreatívan)
* [Bontott tégla varázsa az otthonunkban](/2019-04-23/tegla)
* [Hozzuk formába az otthonunkat!](/2019-03-26/dekoráció)

