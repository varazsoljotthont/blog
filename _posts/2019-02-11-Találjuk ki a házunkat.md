---
layout: post
title: "Találjuk ki a házunkat"
cover: /assets/Találjuk ki a házunkat/cover.png
image:
  path: /assets/találjuk ki a házunkats/cover.png
  height: 300
  width: 300
---

**Találjuk ki a házunkat!**

Miután az újdonsült tulajdonosok átveszik a felújításra váró házuk kulcsait, következik az egyik legizgalmasabb feladat. Mindent ki kell találni, meg kell tervezni, és meg kell szervezni. Régi ház esetében ez még összetettebb feladat. Eljött az idő, hogy mi is elkezdjük a munkálatokat.

**Csináljunk a régiből, újat!**

Már a ház megvétele előtt is, több alkalommal jártunk a házban. Ismerkedtünk egymással. A ház felosztása alapvetően megfelelt, de más-más funkciókat szántunk helyiségeknek. 
Sorra vettük az igényeinket mit szeretnénk, mi az, ami a kényelmünket szolgálja. A nagyobbik szobából (5X4 ) terveztük kialakítani a konyha – étkezőt. A régi konyhából akartuk a nappalit. Ez a helyiség kisebb volt, de átgondoltam, hogy majd a mindennapokban hogy fog működni a konyha és a nappali. Nálunk leginkább felnőtt társaság jön össze, inkább a konyha-étkező legyen a központi hely, a kisebb nappali elég kettőnknek. A mi esetünkben (ketten vagyunk a férjemmel, a gyerekek már nem élnek velünk) ez tűnt praktikusnak. A régi konyhából, a majdani nappaliból nyílt a spájz, azt kinéztem gardróbnak.

![falusi konyha kályhával]/(assets/talaljukkahazunkat/1.jpg)

_ilyen volt, ilyen lett_

![modern nappali szives dísszel]/(assets/talaljukkahazunkat/2.jpg)


  




**Mit kell kibontani, szétszedni?**

A fürdőszobához nem nagyon kellett nyúlni, az előző tulajdonos nagyjából megcsinálta. A villanyvezetékeket muszáj volt cserélni, és pár konnektort, kapcsolót, és a ventillátort is fel kellett tenni.  A csempe, járólap nem igazán tetszett, de butaság lett volna szétverni. Abban biztos voltam, hogy a mosógépet csak átmenetileg rakjuk a fürdőszobába. Már akkor tervbe vettük, hogy az istálló helyén mosókonyha lesz.

  


Egybe nyitott tereket szerettünk volna, és ez falbontással járt. Ehhez „feltérképeztük”, hogy hol vannak tartó falak. A bontás során láttuk meg, hogy régen ún.: sármajtert használtak a falazásnál. Szinte ki lehetett kotorni a téglák közül. Nagy alapossággal végeztük el bontási munkákat.
A statikai szempontokat mindig figyelembe kell venni

 



Következő lépésként az ajtók, ablakok vizsgálata jött. 
A régi, alacsony ajtókat kiszedtük, az ablakokat cseréltük, a belső folyosós ablakot megszüntettük. A bejárati ajtót áthelyeztük. A régi helyét befalaztuk, az újnak kibontottuk a falat. Összenyitottuk az előteret és a volt istállót, mert a mosókonyhát, kamrát, és a kazánházat ott szerettük volna kialakítani.


 
  
  


  

Mivel semmi sem maradt a helyén, a villanyszerelőnek is akadt dolga. A vezetékek, a rengeteg konnektor, a kapcsolók, az új villanyóra szekrény szerelése sok munkával, és jelentős kiadással járt. Véste csövek helyét, mi pedig szurkoltunk, hogy ne dőljön össze a ház. 
  

A szobákban kályhák voltak, ezek helyett központfűtést akartunk. A vizet át kellett vinni az új konyhába. A hajópadlók alatt, az aljzat nem volt lebetonozva. A régi időkben elterjedt volt, hogy földes – homokos alapra rakták a pallót. Ezt is meg kellett szüntetni. A már betonos helyiségekben járólap volt, de a fűtés miatt a betont ott is feltörték… Szóval, oda is kellett valami megoldás.
  


 **A bontás eredménye:** 
 


Ezeknek a belső munkáknak az elvégzésére volt 3,5 hónapunk. Közben dolgoztunk, és mivel már az évvége felé jártunk, szabadsággal is igencsak gyengén álltunk. De végül a jó szervezésnek, a profi hozzáállásunknak, az elszántságunknak köszönhetően sikerült. 
Jöttünk, láttunk, beköltöztünk. 

 

A házunk lakórésze nagyjából elkészült, - a részletes felújítást olvashatod a blogon - csak néhány apróság hiányzott. A ház külseje viszont még szánalmas volt. Rengeteg munka várt még ránk, de mi rendületlenül hittünk magunkban. Tudtuk, hogy meg tudjuk csinálni.
Kövesd a blogot, és te is meglátod a végeredményt 

