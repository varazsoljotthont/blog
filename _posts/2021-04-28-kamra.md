---
layout: post
title: 'Tárolni... jó, de hol?'
cover: /assets/kamra2/coverj.png
categories: [házfelújítás, dekor]
image:
  path: /assets/kamra/coverj.png
  height: 300
  width: 300
---



**A felújításra váró falusi házaknál szinte mindig van olyan melléképület, ami az átalakítás után a felújított otthon szerves részévé válhat. A "Miházunkhoz" is tartozott egy nagy alapterületű istálló, amit mi új szereppel ruháztunk fel. Állandó fejtörést okozott, hogy az épp használaton kívüli dolgainkat hol, és hogyan helyezzük el. Nálunk az átszabott istálló egyik helyiségéből lett egy tároló helyiség, ami igazán jó döntésnek bizonyult.**


## A több funkcióssá vált istálló



Már a ház vásárlásakor láttuk, hogy az egykori istállóban van fantázia. Az, hogy volt egy ilyen nagy méretű helyiségünk, igazi Jolly Joker volt a kezünkben. Lépésről-lépésre kapta meg a jelenlegi kinézetét, és mostanra már teljesen elveszítette egykori külsejét.
A [felújítás](/2019-04-11/külsőfalak) során rendbe tettük az udvar felől, majd egy részéből a [mosókonyhát](/2019-04-30/mosokonyha) is kialakítottuk. Kellett még hely a kazánháznak, és a szabadon maradt területet is praktikusan akartuk kialakítani.

> A mosókonyha berendezéséről [itt olvashatsz.](/2019-05-06/mosókonyhaberendezés) 



![kamra](/assets/kamra2/Névtelen.png)

## Nyárikonyha kontra kamra



Az első tervünk az volt, hogy a helyiség nyárikonyhaként funkcionáljon, de mellette még tárolásra is alkalmas legyen. Mindenképpen szerettük volna a ház stílusára szabni, és persze házilag megoldani a kialakítását.  

![kamra](/assets/kamra2/Névtelen1.png)
_A kezdet_


Ha nem a bejárati ajtón érünk be a házba, akkor a másik lehetőségünk az, hogy ideérkezünk. Ezért, az hogy milyen lesz a hangulata, számomra lényeges volt. 



![kamra](/assets/kamra2/Névtelen8j.png)
_Halad a munka_






Nem akartunk vagyonokat költeni, ezért a régi jó baráthoz, a bontott téglához tértünk vissza. Ebből lett az aljzat, ami megadta a számomra a nagyon kedves vidékies hangulatot. 

![kamra](/assets/kamra2/Névtelen2.png)
_A bontott tégla ide is jó választás volt_



![kamra](/assets/kamra2/Névtelen6.png)
_...itt már fugázva_


A mennyezetét régi padlásdeszkából csinálta meg a férjem. Megcsiszolta, én lenolajjal lekentem, és ez nagyszerűen visszaadta fa a régies hangulatát. 



![kamra](/assets/kamra2/Névtelen15.png)
_Szép lesz ez..._


![kamra](/assets/kamra2/Névtelen14.png)
_...hamarosan..._

![kamra](/assets/kamra/Névtelen20.png)
_...ugye, milyen mutatós lett?_


A kazánház felől kellett egy fal szerűség, ami első ránézésre még engem is elbizonytalanított. A lomok között volt egy bontott ablak és azt gondolta az én férjuram, hogy ezt fogja beépíteni. Semmi funkciója nincs, csak feldobja a helyiséget. Be kellett látnom, hogy nem volt rossz ötlet...

![kamra](/assets/kamra2/Névtelen10.png)
_Nehéz erről elhinni, hogy még szép is lehet..._

![kamra](/assets/kamra2/Névtelen16.png)


![kamra](/assets/kamra2/Névtelen27.png)
_...pedig lehet! És még a lámpa is újrahasznosított. Saját ötlet, saját kivitelezés_




A villanyszerelés, és a faljavítás után jöhetett a festés. Még az albérletből maradt diszperziós festék, és én úgy gondoltam, hogy erre a helyiségre tökéletes lesz. Abszolút célunk volt, hogy minél költséghatékonyabban oldjuk meg ezt a projektünket (is).

![kamra](/assets/kamra2/Névtelen9.png)
_Alakul a csempézés is. Természetesen saját kivitelezésben_



## Berendezés

Nagy vágyam volt, hogy legyen egy olyan hely a házban, ahol a befőzéseket el tudom intézni. 

Így idekerült a régi gáztűzhely, mellé egy lerakó pult és a falra egy-két polc.

Még az első tulajdonostól maradt egy régi szekrény - aminek hiányzott az egyik ajtaja -, én ezt felújítottam, és beállítottuk a kamrába.

![kamra](/assets/kamra2/Névtelen12j.png)
_A megörökölt szekrény_

![kamra](/assets/kamra2/Névtelen13.png)
_Az ajtó belső felén régi dátumok, információk a családról_

![kamra](/assets/kamra2/Névtelen19.png)
_Szemfüles olvasók láthatják, hogy az Uradalom itt még nincs kialakítva_

Itt kapott helyet egy régi, beépíthetőnek szánt kis hűtő, amit csak alkalomszerűen használunk. Férjem nagyszerű ötletének majd megvalósításának köszönhetően, az ajtó borítást kapott és ezzel már be is illeszkedett a nyárikonyha stílusába.

![kamra](/assets/kamra2/Névtelen21.png)

![kamra](/assets/kamra2/Névtelen26.png)
_Kábeldobból készült a hűtő ajtaja és a nyárikonyha pultja is_

A nyárikonyha nagyjából elkészült. Szép lett, hangulatos, ahogy elképzeltem, de ez önmagában kevésnek bizonyult. 

![kamra](/assets/kamra2/Névtelen24.png)
_A textileket én varrtam. Igyekeztem ezzel is fokozni a vidékies hangulatot_

Idővel több olyan gyakorlati probléma is előjött, ami azt mutatta, hogy tovább kell gondolnunk ezt a nyárikonyha dolgot. 

* **a fritőz használat közben óriási gőzt adott ki magából, aminek nem volt hova kimenni. (páraelszívót ide nem tudtunk tenni)**

* **a nyitott polcok - a fritőz miatt is - piszkosak és porosak voltak** 

* **a befőzéseket kényelmi okok miatt mégsem itt csináltam, így feleslegessé vált a lerakó hely**

* **a tárolásra alkalmas területből viszont nagyon kevés volt** 

* **a kevés rakodó hely miatt a dekorációs dolgaimat kénytelen voltam több helyen tárolni**


A mindenféle kreatív holmim akkor még a gardróbban és a mosókonyhában voltak, én pedig nagyon szerettem volna ezeket egy helyen tudni. Átlátható módon, könnyen kezelhetően, hozzáférhetően akartam elrakni.



## Újratervezés

Be kellett látnom, hogy ez a projektünk csak 50 %-os lett.  
A gondot a berendezés jelentette; túl sok volt a szabadon hagyott fal felület, ami miatt nem tudtuk jól kihasználni a teret, és nem volt olyan hely, ahol a portól védve tudtam volna eltenni a dolgaimat.



**Felvezetni a problémát**

Magamban jó ideig tervezgettem, hogy lehetne praktikussá tenni a nyárikonyhát, és mikor nagyjából összeállt a terv, akkor a férjuramat is beavattam.


![kamra](/assets/kamra2/Névtelen25.png)
_Elkészült, és bontsuk szét?_


Azért arról meggyőzni a férjemet, hogy ez most nem igazán jött össze, bevallom nem volt egyszerű. De ő is elismerte, hogy van mit korrigálni, és megint neki kezdtünk a feladatnak.







**Első lépés: kell egy szekrény**


A megoldást egy régi kredencben láttam.  
Ezek a bútorok nagyon jól lettek megtervezve. Annak ellenére, hogy a helyigényük nem túl nagy, rengeteg mindent képesek elnyelni. Jó ideig keresgéltem a megfelelő méretben, árban, stílusban és állapotban lévő darabot, míg aztán rátaláltam.


![kamra](/assets/kamra2/188d3d25d6fdd2e9aa41468da1475a2f.jpg)
_A kép illusztráció, sajnos nem fotóztam a miénket. Forrás: Pinterest_

**Régi berendezés ki, új szekrény be**


Újra festettem a falakat, majd átfestettem a kredencet is. A Cellkolor vízbázisú festékét választottam, amivel öröm volt dolgozni; jól takar, nem volt szaga, és ami még fontos volt számomra, a krétafestékhez hasonló felületet adott. A színt úgy kevertettem ki, hogy az eredetihez minél jobban hasonlítson. 

> Az bútor átfestéséről készült fázis fotók elvesztek, így ezt nem tudom megmutatni.



**Végre pakolhatok**


Magam is meglepődtem, hogy milyen sok dolgom van, amit el kell raknom. A szezonális dekorációknak, kerámiáknak, a kreatív hobbis alapanyagoknak mind-mind helyet kellett találnom.

Viszont ahhoz, hogy tudjam, mit-hova teszek, kellett egy személyre szabott rendszerezés. Ki kellett találnom, hogy mi az a módszer, ami segít nekem abban, hogy hónapok múlva is tudjam mi, hol van. (Erről a témáról készülőben van egy másik poszt.)

![kamra](/assets/kamra2/Névtelen34.png)
_Dobozok nem csak úgy egymásra vannak rakva, itt már rendszerezve van a tartalom_


**Belaktam a kamrát**


Mikor a szekrényre vadásztam a méretnél a magasság is fontos szempont volt. Férjuramat nem akartam tovább stresszelni az ilyen-olyan polcokkal, ezért a tökéletes helykihasználás miatt a szekrénytetejét jól pakolhatóvá akartam tenni. Ehhez fedeles műanyag és papírdobozokat vásároltam, és kezdődhetett is rakodás.

![kamra](/assets/kamra2/Névtelen36.png)
_A papírdobozok meglepően jó áron voltak_





![kamra](/assets/kamra2/Névtelen40.png)
_Úgy érzem, másodjára sikerült kihasználnunk a teret_


Azt hiszem azt a célkitűzésemet, hogy ez a helyiség is illeszkedjen a házunk stílusához, sikerült teljesítenem. Vidékies, hangulatos kis raktárt hoztunk össze második nekifutásra.

![kamra](/assets/kamra2/Névtelen34.png)
_Jó ide belépni_


**+ 1 gondolat:**   
Van az úgy, hogy elsőre nem jön össze a nagy ötlet. Ha egyre többször gondolunk arra, hogy nem stimmel valami, ha rossz érzésünk van azzal a bizonyos dologgal kapcsolatban, akkor az egész biztosan nem olyan, amilyennek szerettük volna. Mindenképpen érdemes újra átgondolni, hogy mi is volt az elvárásunk, ezt összevetni a jelen állapottal, és ha ez meg van, már közeledünk is a megoldás felé. 


Ha tetszett, kedveld a <a href="https://www.facebook.com/Var%C3%A1zsolj-otthont-360330751226066/" target="_blank">Facebook oldalt</a> is. Itt még több érdekességet találsz a mindennapok varázslataiból.


<a href="https://www.instagram.com/varazsoljotthont/?hl=hu/" target="_blank">Kövess az Instagramon</a> is, és sok olyan fotót láthatsz, ami a blogról vagy a Facebook oldalról kimaradt.



## Kapcsolódó cikkek

 
* [A Miházunk átváltozása](/2019-03-20/költözés)
* [Ötletes tároló dobozok sajátkezűleg, vidéki stílusban](/2019-04-17/tárolók)
* [Bontott tégla varázsa az otthonunkban](/2019-04-23/tegla)
* [Hozzuk formába az otthonunkat!](/2019-03-26/dekoráció)

