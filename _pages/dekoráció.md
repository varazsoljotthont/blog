---
layout: post
title: "Az otthon hangulata" 
permalink: /dekoráció/
cover: /assets/előtte-utána/cover.JPG
image:
  path: /assets/előtte-utána/cover.JPG
  height: 300
  width: 300
---

**Az otthonunk hangulata a berendezésen, és a dekoráción múlik. Jól megcsinálni nem ördögtől való feladat. Nem kell lakberendezőnek lenni ahhoz, hogy a környezetünk olyan hellyé váljon ahová jó hazaérkezni.   **



## Nem vagyok lakberendező

Szeretem-szeretjük a házunkat!

Épp ezért nem volt mindegy, hogy milyen anyagokat, színeket, formákat választunk.


Férjem rám bízta a teljes lakberendezést, de egy dologban megegyeztünk: Nem költünk sokat!

A ház hangulatáról volt egy kép a szemem előtt... 

* Legyen vidékies, de ne nagyon
* Legyen "ütős" de mégse legyen hivalkodó
* Legyen természetes 
* Legyen benne az egyéniségünk
* Legyen összhangban minden-mindennel
* Ne legyen zsúfolt
* ... és semmiképpen ne legyen benne műanyag!

Nem vagyok lakberendező, mégcsak hasonlót sem tanultam. Valami féle "ráérzés" van bennem, hogy miként lehet harmóniát teremteni magunk körül. Az életem úgy alakult, hogy az elmúlt pár évben be kellett rendeznem egy-két házat otthonomnak. Volt köztük 100 m2-es, volt lakótelepi lakás, és volt egy nagyon pici kis garzonszerűség is. 

Mindegyik más stílusú volt, és a visszajelzések minden esetben azt mutatták, hogy jól sikerültek. 

Ezek után jött a "Miházunk", és ez lett az a ház, ahol teljes egészében meg tudtam valósítani a vágyaimat.

## Utána nézni, utána olvasni


Nem sajnáltam az időt arra, hogy olvassak a hozzáértőktől. Kitűnő blogerrek vannak akik megírják, hogy mire kell figyelni, hogy elkerüljük a káoszt.


Rengeteg hasznos információhoz jutottam hozzá, amiket aztán én is alkalmaztam, mikor el jött az ideje.
Volt amiben megerősítést kaptam, hogy jó úton vagyok, volt amikor a ráérzésemet alapszabályként láttam viszont. És volt, mikor a mások által mániának mondott dolgaimat is láttam leírva. 

Sokat tanultam a különböző stílusokról. Képeket nézegettem, inspirálódtam, öteleteket gyűjtöttem. 

(Ez a szokásom a mai napig meg van. Jobbnál-jobb dolgokat látni, érdemes nyitott szemmel nézni a bennünket körülvevő világot.)


## Választás

A parasztházas stílus mellett döntöttünk.

De úgy akartuk ezt megvalósítani, hogy legyen benne valami plusz, valami izgalmas.

Semmiképpen nem akartam túlzásokba esni. Nem akartam giccsessé tenni a házunkat. 

Épp ezért szigorúan betartottam a hármas szabályt. Ez érvenyesült a lakásban is, és az udvaron is.

## Hogy csináltam

Az alapanyagoknál, a színeknél, a mintáknál mindenhol figyelembe vettem, hogy háromnál többet nem alkalmazok. Árnyalatbéli különbségek persze lehetnek, de tartottam magam a tervhez.

Nem csak arra figyeltem oda, hogy egy-egy helyiség "rendben legyen", hanem arra is, hogy a különböző helyiségek is passzoljanak 
egymáshoz.

**Alapanyagok**

Ehhez az első lépés az volt, hogy az egész házban azonos laminált padlót választottunk. Már ez összeköti a teret. 

A másik jellegzetes dolog nálunk a tégla, végig vonul a házon, az udvaron, a kertben. Mindehol ott van, és mi imádjuk a hangulatát.

> A sok bontott téglát beépítettünk a házba és a ház körül, erről tervben van egy külön poszt! 

A harmadik a tétel a deszka.  Deszka van a nappaliban, a folyosón, az előtérben.


**Színek**

A falak árnyalatnyi különbségekkel ugyan, de azonos színűek. A konyha nagyon világos vanília, a többi helyiség a fürdő kivételével halvány dohány színű. A tégla és a deszka, mint berendezési elemek eléggé karakteres darabok, ezért igyekeztem semleges hátteret adni nekik.

A nappali és a konyha egy légtér, ezér az ottani bútorok színei is passzolnak egymással. 

A kanapé "koszos szürke" zsákszövetből van, (elég semmilyen szín) és a szövet sruktúrája remekül passzol a durvább téglához, és deszkákhoz. A világos párnák visszaköszönnek a tapétán és a konyha fal színén, az étkező asztal szürkéje viszont rímel a nappalira.
És így az egész még a konyhai járólappal is összhangba került.


**Dekorációk**

A dekorok,kiegészítők beszerzése hosszú idő volt. 

Főleg ezeknél használtam a saját szabályomat... Ha kell valahová valami (ez lehet akár függöny is) már a vásárlás előtt "odalátom".

Maradva a függönynél: A méretek adottak, a színt, a mintát, a struktúrát, mindent "elgondolok" hogy milyet szeretnék. Az üzletben elmondom a kívánságomat, így eleve leszűkítem a kört, és a pár fajtából kiválasztom a nekem megfelelőt. Hiába tetszik valami, ha nem illik be hozzánk, akkor azt nem veszem meg. 
Ez mindenre igaz. 
 
Függönyre, állandó és szezonális dekorációkra, még az ágyneműre is. 

Még régebben történt, hogy egy nagymama az unokájának szeretett volna ágynemű garnitúrát vásárolni. Mikor javasoltam, hogy kérdezze meg, milyen szín illik a szobájába, kikérte magának. Van ízlése, tud szépet választani. Persze, ez rendben is van... De képzeljünk el egy barna-krém-narancs szobát lila virágos ágyneművel... 

Nálunk nem csak az ágynemű, hanem a törölköző, és a konyharuha is passzol színben...
Nem tudom, hogy ez mánia, vagy igényesség. Ha mánia, azt is vállalom. 
Apró dolgok, de hatalmas jelentőséggel bírnak.

A nappaliban van a "legtöbb" dekoráció. De ez a legtöbb is csak pár darab. Az anyaguk fém és fa. A fémek színe pedig barna, hasonlóan a fához.
Az azonos dekorokat is hármasával helyeztem el. 
A szívek, a képkeretek, a gyertyatartók.
A legtöbb kiegészítőt úgy csináltuk. Így biztos, hogy tökéletesen beillenek a designbe, és persze olcsók is.

## Átláthatóság

Nem szeretjük a zsúfolt tereket. Szerettem volna megőrizni a lakás tágasságát. 
Ezt csak úgy sikerült megtartani, hogy folyamatosan "szanálunk". Nem új komódot veszünk, hanem átnézzük a dolgainkat, és amire már nincs szükségünk, attól könyörtelenül megválunk. 
Ez tökéletesen működik...
A ruhásszekrényen kívül érdemes a konyhában is válogatni. Ott aztán össze tud gyűlni mindenféle felesleges holmi...



![idézet](/assets/előtte-utána/IMG_20190318_111544jav.jpg)




 
 **+ 1 gondolat:**  
A kevesebb néha több. Egyszerű, de nagyszerű gondolat!


## Kapcsolódó cikkek



* [Régi varrógép új élete!](/2019-02-12/varrogepasztal)
* [Faljavítás itt, falazás ott!](/2019-02-18/afalak)
* [Életre kelnek a falak](/2019-03-01/színesfalak)
* [Eltűnt a beton, avagy burkolatok a házban](/2019-03-13/burkolatok)
 





