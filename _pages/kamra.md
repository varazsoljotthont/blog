---
layout: post
title: 'Tárolni, de hol?"'
permalink: /kamra/
cover: /assets/kamra2/cover.png
categories: [házfelújítás, dekor]
image:
  path: /assets/kamra/cover.png
  height: 300
  width: 300
---



**A felújításra váró házaknál szinte mindenesetben van olyan melléképület, ami újra tervezve már az új otthon részévé válhat. Átalakítás után akár nyárikonyha, kamra, vagy kis raktározásra alkalmas helyiség is válhat belőle. Ezek a helyiségek jól jönnek minden családiháznál, hisz' mindig vannak olyan dolgok körülöttünk, amik keresik a helyüket, de nincs igazán megoldva a tárolásuk.**




## A több funkcióssá vált istálló

A "Miházunkhoz" nagy alapterületű istálló tartozott, ami a házzal teljesen egybe épült. Feladatának már rég nem tett eleget, és mi is teljesen más szerepet szántunk neki. A 
[felújítás](/2019-04-11/külsőfalak) során rendbe tettük a külsejét, majd egyrészéből a [mosókonyhát](/2019-04-30/mosokonyha) is kialakítottuk. Kellett hely a kazánháznak, és a még szabadon maradt területet is praktikusan akartuk kialakítani.

> A mosókonyha berendezéséről [itt olvashatsz.](/2019-05-06/mosókonyhaberendezés) 



![kamra](/assets/kamra2/Névtelen.png)

## Istállóból kamra



Az első tervünk az volt, hogy a helyiség nyárikonyhaként funkcionáljon, de mellette még tárolásra is alkalmas legyen. Mindenképpen szerettük volna a ház stílusára szabni, és mindenképpen házilag megoldani a kialakítását.  

![kamra](/assets/kamra2/Névtelen1.png)
_A kezdet_


Ha nem a bejárati ajtón érünk be a házba, akkor a másik lehetőségünk az, hogy ideérkezünk. Ezért, az hogy milyen lesz a hangulata, számomra lényeges volt. 



![kamra](/assets/kamra2/Névtelen8j.png)
_Halad a munka_






Nem akartunk vagyonokat költeni, ezért a régi jó baráthoz, a bontott téglához tértünk vissza. Ebből lett az aljzat, ami megadta a számomra oly' kedves vidékies hangulatot. 

![kamra](/assets/kamra2/Névtelen2.png)
_A bontott tégla ide is jó választás volt_



![kamra](/assets/kamra2/Névtelen6.png)
_...itt már fugázva_


A mennyezetét régi padlásdeszkából csinálta meg a férjem. Megcsiszolta, én lenolajjal lekentem, és ez nagyszerűen visszadta fa a régies hangulatát. 



![kamra](/assets/kamra2/Névtelen15.png)
_Szép lesz ez..._


![kamra](/assets/kamra2/Névtelen14.png)
_...hamarosan..._

![kamra](/assets/kamra/Névtelen20.png)
_...ugye, milyen mutatós lett?_


A kazánház felől kellett egy fal szerűség, ami első ránézésre még engem is elbizonytalanított. A lomok között volt egy bontott ablak és azt gondolta az én férjuram, hogy ezt befogja építeni. Semmi funkciója nincs, csak feldobja a helyiséget. Be kellett látnom, hogy nem volt rossz ötlet...

![kamra](/assets/kamra2/Névtelen10.png)
_Nehéz erről elhinni, hogy még szép is lehet..._

![kamra](/assets/kamra2/Névtelen16.png)


![kamra](/assets/kamra2/Névtelen27.png)
_...pedig lehet! És még a lámpa is újrahasznosított. Saját ötlet, saját kivitelezés_




A villanyszerelés,és a faljavítás után jöhetett a festés. Még az albérletből maradt meg a sárga festék, és én úgy gondoltam, hogy az erre a helyiségre tökéletes lesz. Abszolút célunk volt, hogy minél költséghatékonyabban oldjuk meg ezt a projketünket (is).

![kamra](/assets/kamra2/Névtelen9.png)
_Alakul a csempézés is. Természtesen saját kivitelezésben_



## Berendezés

Nagy vágyam az volt, hogy legyen egy olyan hely a házban, ahol a befőzéseket el tudom intézni. 

Így idekerült a régi gáztűzhely, mellé egy lerakó pult, alatta tárolási lehetősséggel. A falra egy-két polc, rá az olyan bögrék, csészék amiket már a konyhában nem használtam, de kidobni nem akartam.

Még az első tulajdonostól maradt egy régi szekrény - aminek hiányzott az egyik ajtaja -, én ezt felújítottam, és beállítottuk a kamrába.

![kamra](/assets/kamra2/Névtelen12j.png)
_A megörökölt szekrény_

![kamra](/assets/kamra2/Névtelen13.png)
_Az ajtó belső felén régi dátumok, információk a családról_

![kamra](/assets/kamra2/Névtelen19.png)
_Szemfüles olvasók láthatják, hogy az Uradalom itt még nincs kialakítva_

Idekerült egy régi, beépíthetőnek szánt kis hűtő, amit csak alkalomszerűen használunk. Férjem nagyszerű ötletének majd megvalósításának köszönhetően, az ajtó borítást kapott és ezzel már be is illeszkedett a nyárikonyha stílusába.

![kamra](/assets/kamra2/Névtelen21.png)

![kamra](/assets/kamra2/Névtelen26.png)
_Kábeldobból készült a hűtő ajtaja és a nyárikonyha pultja is_

A nyárikonyha nagyjából elkészült. Szép lett, hangulatos, ahogy elképzeltem, de ez önmagában kevésnek bizonyult. 

![kamra](/assets/kamra2/Névtelen24.png)
_A textileket én varrtam. Igyekeztem ezzel is fokozni a vidékies hangulatot_

Idővel több olyan gyakorlati probléma is előjött, ami azt mutatta, hogy tovább kell gondolnunk ezt a nyárikonyha dolgot. 

* **a fritőz használat közben óriási gőzt adott ki magából, aminek nem volt hova kimenni. (páraelszívót ide nem tudtunk tenni)**

* **a nyitott polcok - a fritőz miatt is - piszkosak és porosak voltak** 

* **a befőzéseket kényelmi okok miatt mégsem itt csináltam, így feleslegessé vált a lerakó hely**

* **a tárolásra alkalmas területből viszont nagyon kevés volt** 

* **a kevés rakodó hely miatt a dekorációs dolgaimat kénytelen voltam több helyen tárolni**


A mindenféle kreatív holmim akkor még a gardróbban és a mosókonyhában voltak, én pedig nagyon szerettem volna ezeket egy helyen tudni. Átlátható módon, könnyen kezelhetően, hozzáférhetően akartam elrakni.



## Újra tervezés


Magamban jó ideig tervezgettem, hogy lehetne praktikusabbá, hasznosabbá tenni a nyárikonyhát. A átalakítás elég nagynak feladatnak tűnt, így szükségszerű volt, hogy előálljak vele.

**Felvezetni a problémát**




Azért arról meggyőzni a férjemet, hogy ez a nyárikonyha nem igazán jött össze, bevallom nem volt egyszerű. Fontos volt tovább gondolnunk mit lehet kihozni belőle, mert van egy kiváló helyiségünk, mi pedig nem használjuk ki a benne lévő lehetőséget.

![kamra](/assets/kamra2/Névtelen25.png)
_Elkészült, és bontsuk szét?_





**Első lépés: kell egy szekrény**


Jó ideig keresgéltem a megfelelő méretben, árban, stílusban és állapotban lévő kredencet, míg aztán meg nem találtam a tökéletes darabot.

![kamra](/assets/kamra2/188d3d25d6fdd2e9aa41468da1475a2f.jpg)
_A kép illusztráció, sajnos nem fotóztam a miénket. Forrás: Pinterest_


Miután a szekrényt hazahoztuk, jöhetett a kipakolás. A régi tűzhelyet továbbra is megakartuk tartani, így először annak kellett helyet találni. Aztán a kis hűtőnek, a pultnak is mennie kellett. Mikor üres lett a hely, megint festettem, majd átfestettem a kredencet is. A Cellkolor vízbázisú festékét választottam és öröm volt vele dolgozni. Jól fedett, nem volt szaga, a krétafestékhez hasonló felületet adott. A színt úgy kevertettem ki, hogy az eredetihez minél jobban hasonlítson. 

> Az bútor átfestéséről készült fázis fotók elvesztek, így ezt nem tudom megmutatni.



**Végre pakolhatok**


Magam is meglepődtem, hogy milyen sok dolgom van, amit el kell raknom. A szezonális dekorációknak, kerámiáknak, a kreatív hobbis alapanyagoknak mind-mind helyet kellett találnom.

Viszont ahhoz, hogy tudjam mit-hova teszek, kellett egy személyre szabott rendszerezés. Ki kellett találnom, hogy mi az a módszer ami segít nekem abban, hogy hónapok múlva is tudjam mi, hol van. (Erről a témáról készülőben van egy másik poszt.)

![kamra](assets/kamra2/IMG_1475.jpg)
_Dobozok nem csak úgy egymásra rakva, itt már rendszer van_


**Belaktam a kamrát**


Mikor a szekrényre vadásztam a méretnél a magasság is fontos szempont volt. Férjuramat nem akartam tovább stresszelni az ilyen-olyan polcokkal, ezért a tökéletes helykihasználás miatt a szekrénytetejét jól pakolhatóvá akartam tenni. Ehhez fedeles műanyag és papírdobozokat vásároltam, és kezdődhetett is rakodás.


![kamra](assets/kamra2/IMG_1478.jpg)
_Ezek a papírdobozok meglepően jó áron voltak_



![kamra](/assets/kamra2/Névtelen30.png)
_Úgy érzem, másodjára sikerült kihasználnunk a teret_


**+ 1 gondolat:**   
Van az úgy, hogy elsőre nem jön össze a nagy ötlet. Ha egyre többször gondolunk arra, hogy nem stimmel valami, ha rossz érzésünk van azzal a bizonyos dologgal kapcsolatban, akkor az nem olyan, amilyennek szerettük volna. Nem biztos, hogy mindig egyszerű a megoldás, és persze az is lehet, hogy minimális módosítással javítható a probléma. Ami biztos, hogy mindenképpen érdemes foglalkozni vele.

Ha tetszett, kedveld a <a href="https://www.facebook.com/Var%C3%A1zsolj-otthont-360330751226066/" target="_blank">Facebook oldalt</a> is. Itt még több érdekességet találsz a mindennapok varázslataiból.


<a href="https://www.instagram.com/varazsoljotthont/?hl=hu/" target="_blank">Kövess az Instagramon</a> is, és sok olyan fotót láthatsz, ami a blogról vagy a Facebook oldalról kimaradt.



## Kapcsolódó cikkek

 
* [A Miházunk átváltozása](/2019-03-20/költözés)
* [Ötletes tároló dobozok sajátkezűleg, vidéki stílusban](/2019-04-17/tárolók)
* [Bontott tégla varázsa az otthonunkban](/2019-04-23/tegla)
* [Hozzuk formába az otthonunkat!](/2019-03-26/dekoráció)












