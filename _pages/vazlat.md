---
layout: post
title: "A tégla nem csak építőanyag!"
permalink: /vazlat/
cover: /assets/tégla/cover.JPG
image:
  path: /assets/tégla/cover.JPG
  height: 300
  width: 300
---



**A bontott tégla napjainkban valódi reneszánszát éli, de a mi esetünkben nem a divat miatt került be a házba.  A szlogenem: "Téglából ház, lélekből otthon". És ha a téglát megtöltjük lélekkel, akkor szépséges dolgokat tudunk létrehozni.**
Az otthonunk arculata tükrözi a személyiségünket. 



## Miért pont a tégla?




Még évekkel ezelőtt, mikor csak ábrándoztunk a "Miházunkról", tervezgettük, hogy milyen lesz majd az otthonunk hangulata. Azt már akkor is tudtuk, hogy nekünk nagy valószínűséggel nem lesz trendi, az épp divatos irányelveket követő házunk.

([erről itt olvashatsz](/2019-02-09/hazvasarlas))

A modern, minimál stílusú házak, a csupa króm és üveg berendezéssel egyikünknek sem tetszettek. 


Mindketten vonzódunk a régi, újra hasznosított tárgyakhoz, szeretjük a természetes dolgokat magunk körül. 
Mikor elkezdődött a ház átalakítása, adta magát az ötlet, hogy használjuk fel birtokunkban lévő téglákat. 
Kéznél van, ingyért van, helyben van, és még szép is.  
Mi kell még?


## Mindenhol tégla 

A lakrészben, és az udvaron is több helyre építettünk be bontott téglákat. 

Ebből készült a(z):

* konyhapult
* pillérek
* régi ajtó helyén a dekor fal 
* nappali polc rendszere
* kamra burkolata
* terasz
* terasz burkolata
* lábazat
* udvari pihenő rész
* kerti rom
* kerti rom alja
* sufni külső burkolata
* járdák
* ágyás szegélyek
* fatároló oldala
* ...még egy virágláda is 

...és még nincs vége...


Nagyon szeretem, hogy nem szabályosak, hogy kissé csorbák lettek előző életükben. Rusztikus hangulatot adnak a háznak, ezzel pedig megteremtik azt légkört, amire vágytunk.

## A feladatok, hogy sokáig örülhessünk a téglás házunknak!

Azt nem állítom, hogy könnyű vele dolgozni. 

Különböző méretűek, ütött - kopott darabok a bontott téglák. 

Az első lépés a tégla válogatása, attól függően, hogy mit szeretnénk készíteni. 

> Ja, igen! Ha friss bontásból származik a tégla, akkor azt még pucolni is kell... Nálunk ez a feladat mindig az enyém volt. A férjem épített, én pedig segédmunkáskodtam...


És ha már válogatás, akkor a ritka pecsétes téglákat érdemes félretenni




![idézet](/assets/burkolatok/IMG_20190306_122829.jpg)

A házunk parasztházas jellege a burkolat választásra is hatással volt.

## Laminált padló

Szerettünk volna "igazi" fából készült hajópadlót, de az ára miatt ezt elvetettük. 


Ettől még továbbra is nagyon tetszett, így olyan stílusú lamináltban gondolkodtunk, ami hangulatában hasonlított a padlóra.
Ághelyes, göbös mintáztúra esett a választásunk.  
Ez épp annyira volt divatos, amennyire nekem kellett, de nem a legújabb irányzatot követte. 


![parketta](/assets/burkolatok/IMG_20190311_160229.jpg)
_A kiválasztott darab_


A konyha kivételével minden helyiségben ez lett a burkolat. Így a nappali, hálószoba, folyosó, és előtér egységes felületet kapott.




A laminált padló lerakásáról sajnos nincs fotó, cserébe mutatok egy képet a kész folyósóról!

![folyosó](/assets/burkolatok/IMG_20190311_092455.jpg)
_A folyosó napjainkban_

Az eltelt idő azt mutatja, hogy jól választottunk. A színe nem kényes, mindenhez passzol, és a vidéki ház designjébe is tökéletesen bele illik.


## Csempe


A konyhában, csak az alsó - felső szekrény közötti részt akartuk kicsempézni. 

Mivel a járólap eléggé domináns lett, egyszerű csempét szerettünk volna.  
Semleges szín, semleges felület, ez volt a cél.




Mint minden kőműves munkát, ezt is a férjem csinálta meg.  
Kimérte a magasságot, majd bekarcolta a falat, hogy a ragasztó jobban tapadjon. Alulra felcsavarozott egy lécet, hogy a frissen felragasztott csempe le ne csússzon és elkezdte a munkát. 


![csempe](/assets/burkolatok/DSCF0204.JPG)



![csempe](/assets/burkolatok/DSCF0207.JPG)
_Kész_

Nem csempézett ki a fal végéig, mert a fennmaradó részre hűtőt és még egy polcot terveztünk. 
A fuga egyértelműen fehér lett, mert a csempében is fehér csíkok vannak. 

> A csempét, a járólapot és a laminált padlót együtt vásároltuk meg, így könnyebben össze tudtuk nézni, hogy passzolnak-e egymáshoz a kiválasztott darabok.  
Volt pár "körünk" az áruházban, míg megtaláltuk a számunkra megfelelő burkolatokat, de így, hogy egyben láttunk mindent, kisebb volt a tévedés esélye.


## Járólap

A konyhába egyértelműen járólapot terveztünk.


A választás itt sem ment egyszerűen. A konyha és a nappali egybe nyílik, és nem szerettem volna nagy kontrasztot a két helyiség burkolata között. 

A hajópadló, mint stílus itt is előjött, de egy konyhába, járólappal nem könnyű ezt megvalósítani.



Az egyik barkácsáruházban találtunk rá a megfelelő mintájú járólapra. (Igaz, drágábban mint ahogy terveztük, de van amin nem szabad spórolni.)

A felülete a nagyon régi deszka darabokat idézi meg. Szeghelyes, ághelyes, foltos, kopott mintázatú, de én épp ebbe szerettem bele.

![járólap](/assets/burkolatok/IMG_20190311_164146.jpg)
_A régies hatású járólap_

Hangsúlyos darab, talán sokaknak nem is tetszik, de a megfelelő környezetben, a megfelelő bútorokkal nagyon jól tud kinézni. 

 > Az étkező asztalunk is túl szépnek bizonyult hozzá, ezért koptattam, csiszoltam, és festettem. Így harmóniába kerültek egymással.



A dobozokban a járólapok különböző mintájúak voltak.

Az eladó a vásárláskor azt mondta, hogy a burkoló majd össze-vissza fogja rakni a lapokat, mert ezt a fajtát nem is lehet másképp.
(Persze, azt nem tudta, hogy nekünk nem akármilyen mesterünk van!)

Két esténk ment rá, mire kiválogattuk, "kilegóztuk" úgy a darabokat, hogy a hajópadló minta kijöjjön. 

**Nem adtuk fel, és megcsináltuk!**



![járólap](/assets/burkolatok/DSCF0208.JPG)

![járólap](/assets/burkolatok/DSCF0217.JPG)
_A lapozás elkezdődött_

A férjem lett a burkoló mester.
A férjem, aki a konyha csempézése kivételével, még soha nem csinált ilyen jellegű munkát.  
Megnézett pár Youtube-os videót, hogy mi a titka a burkolásnak, és neki kezdett.   



Nagyon klasszul megcsinálta. 


Sehol nem "kong" a járólap alatt, és egyetlenegy helyen van egy ici-pici szintkülönbség.


A nappaliból nézve gyönyörűen látszanak a folyamatos "hajópadló" csíkok.


**A fuga**


A fuga kiválasztása alapos átgondolást igényelt. 

Mivel több színből áll a járólap, nem volt mindegy melyikhez válasszuk ki a fuga színét.
Első körben világosat vásároltunk, de összepróbálva kiderült, hogy nem mutat együtt.  


A befutó a sötét barna lett, ez a szín már nagyon szépen kiemelte a burkolatot. Diszkréten beleolvad a járólap színébe, és épp ettől lett tökéletes.

> Több színű burkolat esetén, a fuga színét próbálgassuk hozzá az összes színhez. Egy rossz döntéssel kár lenne elrontani a munkánkat.  A fugát addig kell feltakarítani a burkolatról, míg meg nem szárad teljesen. Utána már az ujjaink bánják a dolgot...  

## Szegélyek

A laminált padlónál nem volt gond, hogy milyen legyen a szegély. Különböző színű, fazonú, magasságú közül lehet válogatni. 
Az ízlésünkön múlik, hogy milyet választunk. 
A konyha viszont nagyobb falat volt. A járólapból csak 2 db maradt, és nem is akartam, hogy abból legyen a falszegély.  
Végül találtunk egy olyan fazonú, laminált padlóhoz való szegélyt, ami tökéletes lett a járólaphoz is.




![járólap](/assets/burkolatok/IMG_20190311_113801.jpg)
_A konyha. Az átfestett, antikolt asztallal, székekkel_



Február vége lett, mire ezekkel a munkákal végeztünk.  Épp annyi időnk maradt, hogy a tervezett időpontban beköltözzünk. 
Elmaradt ugyan néhány apróság, de azok hiányában még birtokba vehettük házat.
Nagyon kemény 3,5 hónap volt mögöttünk. Fizikailag, anyagilag egyaránt.
De akkor is, és most is úgy gondoljuk, hogy megérte minden erőfeszítés. Az, hogy együtt képesek voltunk erre a hatalmas munkára, és megbirkóztunk a feladatokkal, erőt adott a folytatáshoz. 


...mert tervünk volt bőven...





**+ 1 gondolat:**   
A laminált padló praktikus, megfizethető megoldás. Ha a ház átalakítására több időnk van, és ezáltal nagyobb az anyagi keretünk, valószínű, hogy nem ezt választjuk, hanem a fapadlót. A lamináltnak sajnos hideg a felülete. Padlófűtéssel biztosan kellemes, de betonra, és az alátét habszivacsra rakva hideg.

## Kapcsolódó cikkek


* [Életre kelnek a falak!](/2019-03-01/sz%C3%ADnesfalak)
* [Faljavítás itt, falazás ott!](/2019-02-18/afalak)
* [A földes szobákkal kezdtük a házfelújítást!](/2019-02-12/szobabetonozas)
* [Találjuk ki a házunkat](/2019-02-11/találjuk_ki)

