---
layout: post
title: "Eltűnt a beton, avagy burkolatok a házban!"
permalink: /vazlat/
cover: /assets/burkolatok/cover.JPG
image:
  path: /assets/burkolatok/cover.JPG
  height: 300
  width: 300
---



**Ahogy halad előre a ház felújítás, az elvárások úgy lesznek egyre nagyobbak a ház otthonná válásával kapcsolatban. Minden egyes munka befejeztével szépül a ház. A csempe, járólap, parketta lerakása az utolsó feladatok egyike a beköltözés előtt.**



## Nem könnyű a választás!




A festés után a falak, és a még betonos helyiségek kontrasztja hatalmasnak tűnt.

([a szoba betonozásáról itt olvashatsz](/2019-02-12/szobabetonozas))

Egy ideje már foglalkoztatott a gondolat, hogy milyen legyen a ház burkolata. Sok ötletem volt, de egy dologban teljesen biztos voltam.
  
Semmiképpen nem akartam az éppen divatos járólapot, laminált parkettát választani. 

Nem kedvelem, mikor valamiről ránézésre meg lehet állapítani, hogy mikor készült, mert a stílus jegyek annyira árulkodnak az éppen aktuális divatról. Sokkal inkább nekem való az időtálló stílus, amiről nem lehet eldönteni, hogy mostani trend, vagy éppen 10 éves.

![idézet](/assets/burkolatok/IMG_20190306_122829.jpg)

A házunk parasztházas jellege a burkolat választásra is hatással volt.

## Laminált parketta

Szerettünk volna "igazi" fából készült hajópadlót, de az ára miatt ezt elvetettük. 
Ettől még továbbra is nagyon tetszett, így olyan stílusú laminált parkettát választottunk, ami hangulátában hasonlít a padlóra.
Ághelyes, göbös mintáztúra gondoltunk. Ez épp annyira divatos, amennyire nekem kell, de nem a legújabb irányzatot követi. 


![parketta](/assets/burkolatok/IMG_20190311_160229.jpg)
_A kiválasztott darab_


A konyha kivételével minden helyiségben ez lett a burkolat. Így a nappali, hálószoba, folyosó, és előtér egységes felületet kapott.


Az eltelt idő azt mutatja, hogy jól választottunk. A színe nem kényes, mindenhez passzol, és a vidéki ház designjébe is tökéltesen bele illik.

A parketta lerakásáról sajnos nincs fotó, cserébe mutatok egy képet a kész folyósóról!

![folyosó](/assets/burkolatok/IMG_20190311_092455.jpg)
_A folyosó napjainkban_



## Járólap

A konyhába egyértelműen járólapban gondolkodtunk.


A választás itt sem ment egyszerűen. A konyha és a nappali egybe nyílik, és nem szerettem volna nagy kontrasztot a két helyiség burkolata között. 
A hajópadló, mint stílus itt is előjött, de egy konyhába, járólappal nem könnyű ezt megvalósítani.



Az egyik barkácsáruházban találtunk rá a megfelelőre. ( Igaz, drágábban mint ahogy terveztük, de van, amin nem szabad spórolni. )

A nagyon régi deszka darabokat idézi meg. Szeghelyes, ághelyes, foltos, kopott mintázatú, de én épp ebbe szerettem bele.

Hangsúlyos darab, talán sokaknak nem is tetszik, de a megfelelő környezetben, a megfelelő bútorokkal nagyon jól tud kinézni. 

(Az étkező asztalunk is túl szépnek bizonyult hozzá, ezért koptatam, csiszoltam, és tavaly át is festettem. Így kerültek harmóniába egymással.)

![járólap](/assets/burkolatok/IMG_20190311_164146.jpg)

A dobozokban, a járólapok különböző mintájúak voltak.

Az eladó szerint burkoláskor össze-vissza rakják le, mert az ilyen típusú járólapból nem lehet mást kihozni.

De nem én lennék, ha feladtam volna!

Két esténk ment rá, mire kiválogattuk, "kilegóztuk" úgy a darabokat, hogy a hajópadló minta kijöjjön. 

![járólap](/assets/burkolatok/DSCF0208.JPG)

![járólap](/assets/burkolatok/DSCF0217.JPG)

A férjem rakta le a járólapot, aki még soha nem csinált ilyen jellegű munkát.  
Nézett pár Youtube-os videót, hogy mi a titka a burkolásnak, és neki kezdett.   



Nagyon klasszul megcsinálta. 


Sehol nem "kong" a járólap alatt, és egyetlenegy helyen van egy ici-pici szintkülönbség.


A nappaliból nézve gyönyörűen látszanak a folyamatos hajópadló csíkok.
**+ 1 gondolat:**  

A laminált parketta praktikus, megfizethető megoldás. Ha a ház átalakítására több időnk van, és ezáltal nagyobb az anyagi keretünk, biztos, hogy nem ezt választjuk, hanem a fapadlót. A lamináltnak sajnos hideg a felülete. Padlófűtéssel biztosan kellemes, de betonra, és az alátét habszivacsra rakva hideg.

## Kapcsolódó cikkek



* [Faljavítás itt, falazás ott!](/2019-02-18/afalak)
* [A földes szobákkal kezdtük a házfelújítást!](/2019-02-12/szobabetonozas)
* [Találjuk ki a házunkat](/2019-02-11/találjuk_ki)
* [Kell egy ház... De hol, milyen, mennyiért?](/2019-02-09/hazvasarlas)
