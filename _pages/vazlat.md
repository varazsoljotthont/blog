---
layout: post
title: "Színesednek a falak!"
permalink: /vazlat/
cover: /assets/színesfalak/cover.jpg
image:
  path: /assets/színesfalak/cover.jpg
  height: 300
  width: 300
---



**Minden háziasszony álma, hogy az épülő vagy felújított ház végre elkezdjen egy „igazi” házra hasonlítani. Ez a pillanat akkor érkezik el, mikor a falak végre előkészültek a festésre és eltűnnek a vakolatlan részek a házból. A „Miházunkban” én lettem kinevezve festőnek. Én, aki eddig csak festegettem ezt-azt, de nem volt igazán tapasztalatom ebben a munkában.**



## Színesedenek a falak!






Mikor a falak javításával végeztünk, hatalmas örömmel nyugtáztuk, hogy egy sok időt igénylő, nehéz munkán jutottunk túl. 

([erről itt olvashatsz](/2019-02-18-afalak))



Továbbra is azt az elvet akartuk követni, hogy magunk csináljuk meg amit lehet, és nem fizetünk szakembernek azért, amit magunk is el tudunk végezni

**Alapozás nélkül nem megy!**

Az első lépés a falak alapozása volt.

Nem nagyon tudtam, hogy mivel hatékonyabb felvinni a falakra az alapozó folyadékot.

Több mindennel próbálkoztam:
-	szőrös teddy henger
-	szivacsos teddy henger
-	kicsi teddy henger 
-	nagy teddy henger
-	ecset
-	korongecset

![száraz virág](/assets/színesfalak/355175_1.jpg)

Kicsit olyan voltam, mint Gombóc Artúr a csokival. 
Volt ilyen is, olyan is, de végül a korongecset lett a befutó. 
Könnyedén tudtam vele dolgozni, szépen fel is hordtam vele az anyagot, de nem voltam túl ügyes. Biztos vagyok benne, hogy van valami trükk, hogy tisztán dolgozzunk a korongecsettel, de nekem nem sikerült rájönnöm. 

< Muszáj alaposan lealapozni a falakat, mert ahol véletlenül kimarad, ott a festés során problémák lehetnek.
< Nagyon fontos, hogy mindent takarjunk, amit védeni szeretnénk, mert nagyon nehéz takarítani, ha megszárad.



![festett falak](/assets/színesfalak/IMG_20190226_193431)



Festő overállba öltöztem, és csak húztam a korongecsetet, az pedig fröcskölt mindenfelé…


De nem panaszkodtam, volt ennél sokkal rosszabb része is a felújításnak!


Mindig csak egy helyiséget készítettem elő a festésre, hogy minél hamarabb siker élményem legyen. Nagyon látni akartam, hogy milyenek lesznek a falak színesben.


Milyen színű legyen a fal?

A házunk parasztház jellege meghatározta a falak színét is.

Az erős színeket egyikünk sem szereti, a mediterrán stílushoz passzoló színek is kiestek a listámról. Csak fehérre sem akartam, így maradtak a natúr, föld színek.  Az előtérbe szerettem volna zöldes színt. Én csak penész zöldnek neveztem el ezt az árnyalatot. Évek óta nagy kedvencem, és szerettem volna „behozni” a házba.

Diszperzit vagy mész?

A „Miházunk” egy régi ház, ami nélkülözött mindent, ami védte volna az esőtől, és a felszivárgó talajvíztől. Mikor megvettük, néhány helyen vizesek voltak a falak. Épp ezért olyan falfestéket akartunk, ami alatt jól szellőznek a falak.
Vödrös, mészalapú festékre esett a választás, a mennyezetre pedig fűrészporos diszperzitet vásároltunk.
A házunk mennyezete elég „hepe-hupás”, és úgy gondoltuk, hogy a fűrészporos festékkel lehet egy kicsit csalni. 
Nem lehet…
A mennyezeten sajnos ilyen szempontból nem segített, de cserébe mutatósabb lett így a fehér plafon.

A festés!

A mennyezettel kezdtem a festést, és hamar abba is hagytam… 
Azt sejtettem, hogy nem lesz ”tiszta” munka, de hogy a fűrészpor ennyire visszahullik arra nem gondoltam. Újra beöltöztem a festő overállba, aminek az első cipzározáskor tönkre is ment a cipzárja. 
Sebaj, csere! 
Volt még belőle, felkészültem rendesen!
Aztán azon is azonnal tönkrement… De ilyen kis malőrök nem foghattak ki rajtam, festeni akartam mindenáron!
A maszkoló szalag tökéletesen megfelelt arra, hogy körbe ragasszam magamon az overállt. Nem lett nagyon dizájnos, de akkor ez a legkevésbé sem izgatott!


Volt a nappaliban egy jó kis kályha. Azzal fűtöttünk, és a januári hideg ellenére jól száradtak a falak.
Háromszor kentem le mindent helyiséget. Ennyi kellett, hogy eltűnjön a friss vakolás nyoma.
Gyorsan haladtam, és látványos is volt a munkám. Repesett a lelkem a boldogságtól, hogy kezdett otthon formája lenni a házunknak.



A mennyezet és falak összedolgozása viszont lassabban ment. Csak a kicsi teddy hengerrel tudtam dolgozni, hogy a két felületet ne kenjem állandóan össze. A nagy falakon a kis henger nem volt túl hatékony, de jobb ötlet híján, ezzel csináltam meg ezt részt.

Bordűr csíkot akartunk ragasztani a két festék találkozásához, mert csíkot húzni – mint a régi időkben volt divat - nem tudtam, és nem is igazán akartam.


Tapéta

A nappaliban, a kályha mögötti fal nagyon rossz állapotban volt. A felülete olyan volt, mint a domborzati térkép. Hiába csiszoltam meg, nem lett az igazi.
Tapétával gondoltuk megoldani a problémát. Buborékos tapétát választottam, hogy elfedje a hibákat.
Azt szoktuk mondani, hogy a „Miházunkban” minden olyan szerethetően girbe-gurba. 
Semmi sem egyenes, merőleges, vagy párhuzamos.
Épp ezért nagyon nehéz a precíz munkát végezni.

* [A földes szobákkal kezdtük a házfelújítást!](/2019-02-12/szobabetonozas)
* [Régi varrógép új élete!](/2019-02-12/varrogepasztal)
* [Találjuk ki a házunkat](/2019-02-11/találjuk_ki)
* [Faljavítás itt, falazás ott!](/2019-02-18/afalak)
* [Kell egy ház... De hol, milyen, mennyiért?](/2019-02-09/hazvasarlas)
