---
layout: post
title: "Kerti rom, a legjobb búvóhely" 
permalink: /kertirom/
cover: /assets/kertirom/coverjj.jpg
categories: [haz, kert, dekor]
image:
  path: /assets/kertirom/coverjj.jpg
  height: 300
  width: 300
---




**A szép kerthez manapság már szervesen hozzátartoznak a különböző kerti építmények. A sütögető hely, a kemence, a kiülő, és újabban a kertiromnak nevezett különleges hangulatú kerti búvóhely is. Az újonnan épített romfal stílusával megidézi a régi idők letűnt világát, és itt pihenve testünket, lelkünket átjárja a nyugalom.**  



## Régi álom, új ötlet


A régi, romos épületek vadregényes világa mindig közel állt hozzám.  
Szeretem, ahogy a leomlott falak közé elrejtőzött egy darabka múlt, ahogy a természet visszavette magának azt, ami egykor az övé volt.

Ezt a varázslatos hangulatot szerettük volna mi is a kertünkben látni. [Bontott téglából](/2019-04-23/tegla) képzeltük el, és szándékosan nem terveztük túl szabályosra. A célunk az volt, hogy olyan legyen mint ami már évek óta áll a helyén, és kissé ütött-kopott lett az időjárás szeszélye folytán.

![kertirom](/assets/kertirom/coverj.jpg)


## Keressük a pihenő zug  helyét

Sokat beszélgettünk arról, hogy hol lenne a legjobb a helyen a mi "romunk". Többször körbejártuk a ház környékét és egyértelműen megszavaztuk az Uradalmat, mint lehetséges helyszínt. Kis tanakodás után a kert végében ki is jelöltük a helyét. 

Nagyon szerettük volna búvóhelynek megcsinálni.  
Olyan helynek, ahova ki lehet feküdni napozni, olvasni, vagy csak kint lenni úgy, hogy senki nem lát bennünket. Ahol körbe tudjuk ültetni bokrokkal, fákkal, virágokkal, hogy kellően "titkos", romantikus legyen.

## Kialakítás


Az Uradalmat több lépcsőben alakítottuk ki.

Elsőként zebrafűvet ültettünk, majd egy-két fát és bokrot. A kertről ekkor még mi sem hittük, hogy egyszer szép is lehet... 


![kertirom](/assets/kertirom/36931398_1610570545708975_6626035408352313344_n.jpg)
_A kiindulási alap_
    
![kertirom](/assets/kertirom/36934339_1610570459042317_3720280713082175488_nj.jpg)
_Itt már elkezdtem virágokkal is beültetni a területet_



**A barkafa**


A barkafa sarkalatos pontja volt a tervnek.

Pár évvel ezelőtt az elsők között ültettük el.  
Anyutól kaptam néhány levágott ágat, amit a kert sarkába le is dugtunk. Gyönyörűen megeredt és mi nem akartuk megbolygatni, inkább megkerültük.

![kertirom](/assets/kertirom/IMG_20190806_154152_907.jpg)
_Mostanra már ilyen hatalmasra nőtt_


**Kezdődjön hát a pihenősarok kialakítása**

A sok ötletelés eredményeként tölcsér alakban lett kijelölve a hely. 

A két ágyás közé egy kis járdát terveztünk, a sarokban pedig nagy helyet hagytunk, hogy elférjen majd egy asztal a székekkel.

Első lépésként a föld magasságából lett leszedve, majd geotextíliát terítettünk le, arra jött az elterített homok és végül a tégla.


![kertirom](/assets/kertirom/20180518_165603.jpg)
_Föld visszaszedve, tégla odakészítve_




![kertirom](/assets/kertirom/20180518_173345.jpg)
_Vigyázva a barkára_


A tégla széléhez cserepeket süllyesztett le a férjem, hogy a tarack és egyéb gyomok terjedését megakadályozzuk. 

> Nekünk nagyon bevált ez a módszer. Az Uradalomban, az ágyások széléhez mindenhova tettünk és nagyon hatásosnak bizonyult a gazok ellen.

![kertirom](/assets/kertirom/20180518_183411j.jpg)
_Itt látszik egy kicsit a jól bevált cserép technológiánk_



Az aljzat nem a "hivatalos" térköves módszerrel lett lerakva, ezért nem is teljesen egyenes a felület. Ez bennünket nem zavar, a mi elképzelésünk egy szerethetően girbe-gurba placc volt. A használat során a téglák "maguktól beálltak" és mostanra fel sem tűnik az esetleges egyenetlensége.

A téglák lerakása után a hézagokat homokkal feltöltöttem, és még a tél beállta előtt kőbalzsammal a felületét átkentem.

Mivel a tégla homokágyra van rakva és rések is homokkal lettek kitöltve, a téli csapadék be tud szivárogni. Itt előfordul, hogy a tél végére egy-egy felfagy, de az könnyen cserélhető.

**A terv első fele elkészült** 

Nyárra már így, félkészen is hangulatos hellyé vált ez a kis kerti zug. Megszerettük, de mindenképpen akartunk oda egy romfalat.  

![kertirom](/assets/kertirom/4.JPG)
_Ez a része kipipálva_

![kertirom](/assets/kertirom/36872573_1610900185676011_7228177638429294592_n.jpg)

## Kertirom építése indul

**Alap**

Idén kora tavasszal az alap kiásásával kezdtük meg a munkákat.

Alap nélkül nem lehet felépíteni ekkora falakat, ezért kb.: 80 cm mély sávalapja lett az építménynek, és néhol - biztos, ami biztos alapon - még vasalat is került a betonba. 



![kertirom](/assets/kertirom/IMG_20190228_081741.jpg)

![kertirom](/assets/kertirom/IMG_20190228_081810j.jpg)


**Falak**

Két falat terveztünk a romunkhoz, és az egyikbe egy fém ablakot, a másikba pedig egy boltíves nyílást szerettünk volna.

> A régi vas, és egyéb fém tárgyakat szívesen használjuk fel a terveinkhez. Ezt az ablak keretet is őrizgettük egy ideje, és biztosak voltunk abban, hogy megtalálja majd a helyét.

A stabilitás miatt pilléreket is rakott a férjem, és apránként - tégláról - téglára - kinőtt a kertirom az Uradalomból.

![kertirom](/assets/kertirom/IMG_20190319_170512.jpg)

![kertirom](/assets/kertirom/IMG_20190324_080827.jpg)

![kertirom](/assets/kertirom/jav.boltív.jpg)

![kertirom](/assets/kertirom/IMG_20190405_075459.jpg)

A falazás közben, míg nem húzott meg a malter átdörzsöltem a fugákat, és folyamatosan tisztítottam a téglákat is. Száradás után cementtejjel kiemeltem a fugahézagokat és végül most is, mint minden téglás dolgunknál kőbalzsammal kezeltem le a falakat.

A romfal tetejére cserepet raktunk, hogy az eső nem tegyen kárt a munkánkban.

**Beteljesült álom**

Nagyon megszerettük a kerti zugunkat. Olyan lett, amilyennek a tervezgetéseink során elképzeltük. Körbe ölelik a virágok, a falak között nő a barka, esténként itt tűnik el a nap. Igazi romantikus, elbújós hely lett, ahol jó csak úgy lenni és jó csinálni a semmit...

![kertirom](/assets/kertirom/IMG_20190610_180351_362.jpg)

![kertirom](/assets/kertirom/IMG_20190701_181714_566.jpg)

![kertirom](/assets/kertirom/IMG_20190625_192707.jpg)

![kertirom](/assets/kertirom/coverjj.jpg)

**+ 1 gondolat:**  
A sok növény nagyon jó ötlet volt. Minden évszakban más és más arcát mutatja a kert ezen része. A dekorációkkal pedig tovább lehet fokozni a hangulatot.


Ha tetszett, kedveld a <a href="https://www.facebook.com/Var%C3%A1zsolj-otthont-360330751226066/" target="_blank">Facebook oldalt</a> is. Itt még több érdekességet találsz a mindennapok varázslataiból.

<a href="https://www.instagram.com/varazsoljotthont/?hl=hu/" target="_blank">Kövess az Instagramon</a> is, és sok olyan fotót láthatsz, ami a blogról vagy a Facebook oldalról kimaradt.


## Kapcsolódó cikkek


* [Ilyen volt, ilyen lett: így lett a kaszálóból romantikus, vidéki kert](/2019-06-26/kulsokorlet)
* [A Miházunk átváltozása](/2019-03-20/költözés)
* [Így lett a tüzifa az otthonunk dísze](/2019-05-16/fábólkreatívan)
* [Találjuk ki a házunkat](/2019-02-11/találjuk_ki)



 




