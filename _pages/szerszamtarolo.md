---
layout: post
title: "Szerszámtároló ízlésesen "
permalink: /szerszamtarolo/
cover: /assets/szerszamtarolo/cover2.jpg
categories: [kert, dekor]
image:
  path: /assets/szerszamtarolo/cover2.jpg
  height: 300
  width: 300
---



**A kertet szerető emberek tavasztól őszig örömmel töltik az időt a növényeik társaságában. A szép kert sok odafigyelést igényel. Sok  munkával jár az ültetés, gondozás, metszés, és megfelelő kerti szerszámok nélkül nem lehet a kertet ápolni. Hogy minden kéznél legyen kell egy olyan hely, ahol minden szükséges eszközt együtt tudunk tárolni, közel van a növényekhez, de stílusában is beillik a kert hangulatába.**
 

## Meglátni és megszeretni...

A mi szerszámosunk története egy jó barátunk ház felújításával kezdődött.

Épp egy nagyobb feladathoz készültek, amihez szükség volt még pár ember segítségére, és az én férjuram is ment már kora reggel.  

A nap folyamán elvégezték amit el kellett, én pedig délután mentem érte, és jól "megcsodálkoztam", hogy milyen sokat dolgozott a csapat.

Ahogy az lenni szokott, haza indulás előtt még volt egy kis beszélgetés, és én közben megláttam ŐT...  
A kis építményt, ami a barátunknál szélfogóként működött, de az átépítéssel megszűnni látszott a szerepe.

Nem először láttam, de most valahogy másként néztem rá.


![szelfogo](/assets/szerszamtarolo/69276037_1244988145661837_7814371276251725824_n.jpg)
_Itt még eredeti szerepét betöltve állt a szélfogó_








**Belelátni az újat**

Gyorsan átfutattam, hogy vajon miért is tetszik ez nekem, hisz' ebben a formájában nekünk semmire sem jó.

A legfőbb hiányossága az volt, hogy mikor a faltól elbontották hiányzott a hátulja.

...és mégis... 

...láttam benne valamit...

Tudtam, hogy náluk feleslegessé vált, így gyorsan meg is kérdeztem a házigazdát, hogy mi a szándéka az elbontás után. 

![idézet](/assets/szerszamtarolo/javitottidezet.jpg)




"Hát, a fiúkkal elvisszük hátra, és majd csinálok belőle valamit" - mondta a barátunk, és én el is szomorodtam...

Na jó, akkor ez itt marad, könyveltem el magamban.

De a barát azért barát mert ismer bennünket, így aztán vissza is kérdezett, hogy miért érdeklődöm.
Tán' lenne valami ötletem?



És akkor, abban a pillanatban bevillant a kép, hogy miért tetszik nekem ez a szélfogó.

Újjászületve, tökéletes szerszámtároló lehetne az Uradalomban.

Jó barátunk gondolkodott: ideje nincs túl sok, hely sincs igazán, a munka is sok lenne vele, vigyük el, ha nekünk tetszik!



![szelfogo](/assets/szerszamtarolo/20180916_141605j.jpg)
_Elbontva, és nekem ajándékozva_   

Azért azt el kell mondanom, hogy a férjem eközben csak kapkodta a fejét. Nincs elég feladat és lom otthon, én pedig rászervezek a dolgokra. De ismer engem, én pedig őt. Tudja, hogy megbízhat az ötleteimben, én pedig teljesen megbízom benne, hogy a kigondolt dolgokat kitűnően meg tudja valósítani.



## Hogy lesz ez elszállítva?


A szállítás nem kis átgondolást igényelt.

A méret és a sok ablak miatt nem volt egyszerű.

![szelfogo](/assets/szerszamtarolo/20180916_141558j.jpg)

Még a helyén kitörték az üvegeket, hogy szállítás közben ne okozzonak gondot, majd a bitumenzsindelyt is lebontották a fiúk. Végül az egészet kettévágták, hogy felférjen az utánfutóra.

![szelfogo](/assets/szerszamtarolo/20180916_141508jav.jpg)
_Feldarabolásra előkészítve_

A felrakás és az alapos rögzítés után kb: 25 km/h sebességgel elhoztuk haza.

Itthon a lepakolás után következett részemről a gyönyörködés, férjem részéről pedig a gondolkodás, hogy hogy lesz ebből szerszámos?



## Összeállítás

Mikor hazahoztuk, letettük a kertben, és napokig csak úgy el volt. 

Tervezgettük, hogy hova kellene felépíteni, merre nézzen, milyen legyen.

Mikor megtalálta a helyét a férjem apránként elkezdte újra összerakni.



**Az újjáépítés lépései**


* A kiválasztott hely felszabadítása

* A szélfogó darabjainak odacipelése a tároló leendő helyére

* Összehegesztés

* A nyitott oldal "becsinálása"

* Az aljzat lerakása bontott téglával

* Régi lambéria kiváltása új lécekre

* Tető átalakítása

* Cserepezés

* Festés, üvegezés

* Járda lerakása, hogy sár mentesen tudjuk megközelíteni

![szelfogo](/assets/szerszamtarolo/20181008_153630j.jpg)
_Itt már a helyén. Újra lécezve, lefestve, de még üveg és tető nélkül_


> Sajnos, nem készültek fázis fotók. Egész egyszerűen megfeledkeztünk róla.

A kis tárolónkat belülről még körberakta a férjem hungarocellel, így tavaszonként már itt is elő tudom nevelni a növényeket.



## Funkcióváltás


Ahogy a kis házikó ott állt a növények között, el is veszítette a szélfogó jellegét. Szinte teljesen bepasszolt a kertünk hangulatába.



Egy hibája volt csak a dolognak. Azon a helyen, amit kiválasztottunk eper volt, de én virágokkal körbevéve képzeltem el.
Így aztán nem maradt  más választásom, áttelepítettem az epret, és elkezdtem beültetni a házikó elejét mindenféle növénnyel.

És volt még egy dolog, ami talán nem megszokott a szerszámosok esetében. 

A függöny.

Olyan csupasz volt szegényke, hogy muszáj volt felöltözetenem. 
A neki való anyagot régóta őrizgettem. Kereste a helyét, és ide tökéletesenk bizonyult, Pár óra alatt megvarrtam, felraktam, és ezzel az apró kiegészítéssel teljesen átváltozott.








































**+ 1 gondolat:**   
Nagyon megkedveltem a kis tárolónkat. Igaz, sok  feladat volt vele, hogy a szélfogó átalakuljon kerti szerszámossá, de nagyon praktikus lett az udvar, a kert közepén. Egy helyen tudom tartani a virágföldet, tápoldatokat, cserepeket, kerti szerszámaimat. De elférnek itt a téli kerti dekorációk is, és az már csak a bónusz, hogy az épületet magát is lehet csinosítani.


Ha tetszett, kedveld a <a href="https://www.facebook.com/Var%C3%A1zsolj-otthont-360330751226066/" target="_blank">Facebook oldalt</a> is. Itt még több érdekességet találsz a mindennapok varázslataiból.

<a href="https://www.instagram.com/varazsoljotthont/?hl=hu/" target="_blank">Kövess az Instagramon</a> is, és sok olyan fotót láthatsz, ami a blogról vagy a Facebook oldalról kimaradt.




## Kapcsolódó cikkek


* [Így lett a tüzifa az otthonunk dísze](/2019-05-16/fábólkreatívan)
* [Fontos lépések régi házunk állagmegóvásáért](/2019-04-03/állagmegóvás)
* [Varrógépből kerti asztal? Mutatom, hogy lehet!](/2019-02-12/varrogepasztal)
* [Hozzuk formába az otthonunkat!](/2019-03-26/dekoráció)

