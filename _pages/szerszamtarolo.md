---
layout: post
title: "Átalakult a szélfogó, avagy így lett kisházunk a kertben"
permalink: /szerszamtarolo/
cover: /assets/szerszamtarolo/cover.jpg
categories: [kert, dekor]
image:
  path: /assets/szerszamtarolo/cover.jpg
  height: 300
  width: 300
---



**A kertet szerető emberek tavasztól őszig örömmel töltik az időt a növényeik társaságában. A szép kert időt, odafigyelést és jó munka eszközöket igényel. Hogy minden kéznél legyen kell egy olyan hely, ahol minden szükséges szerszámot együtt tudunk tárolni, közel van a növényekhez, de stílusában is beillik a kert hangulatába.**
 

## Meglátni és megszeretni...

A mi szerszámosunk története egy jó barátunk ház felújításával kezdődött.

Épp egy nagyobb feladathoz készültek, amihez szükség volt pár emberre, és az én férjuram is ment segíteni már kora reggel.  

A nap folyamán elvégezték amit el kellett, én pedig délután mentem érte és jól "megcsodálkoztam", hogy milyen sokat dolgozott a csapat.

Ahogy az lenni szokott, a haza indulás előtt még volt egy kis beszélgetés, és én közben megláttam ŐT...  

A kis építményt, ami a barátunknál szélfogóként működött, de az átépítéssel megszűnni látszott a szerepe. 
Nem először láttam, de most valahogy másként néztem rá.


![szelfogo](/assets/szerszamtarolo/69276037_1244988145661837_7814371276251725824_n.jpg)
_Itt még eredeti szerepét betöltve állt a szélfogó_








**Belelátni az újat**

Gyorsan átfutattam, hogy vajon miért is tetszik ez nekem, hisz' ebben a formájában nekünk semmire sem jó.

A legfőbb hiányossága az volt, hogy nem volt hátulja.

...és mégis... 

...láttam benne valamit.

Tudtam, hogy náluk feleslegessé vált, így gyorsan meg is kérdeztem a házigazdát, hogy mi a szándéka az elbontás után. 

![idézet](/assets/szerszamtarolo/javitottidezet.jpg)




"Hát, a fiúkkal elvisszük hátra, és majd csinálok belőle valamit" - mondta a barátunk, és én el is szomorodtam.

Na jó, akkor ez itt marad. - könyveltem el magamban.

De a barát azért barát mert ismer bennünket, így aztán vissza is kérdezett, hogy miért érdeklődöm.
Tán' lenne valami ötletem?



És akkor, abban a pillanatban bevillant a kép, hogy miért tetszik nekem ez a szélfogó. 
Újjászületve tökéletes szerszámtároló, kerti házikó lehetne az Uradalomban.

Jó barátunk gondolkodott: ideje nincs túl sok, hely sincs igazán, a munka is sok lenne vele, hát vigyük, ha nekünk tetszik!



![szelfogo](/assets/szerszamtarolo/20180916_141605j.jpg)
_Elbontva, és nekem ajándékozva_   

Azért azt el kell mondanom, hogy a férjem eközben csak kapkodta a fejét. Nincs elég feladat és lom otthon, én pedig rászervezek a dolgokra. De ismer engem, én pedig őt. Tudja, hogy megbízhat az ötleteimben, én pedig teljesen megbízom benne, hogy a kigondolt dolgokat kitűnően meg tudja valósítani.



## Hogy lesz ez elszállítva?


A szállítás nem kis átgondolást igényelt.

A méret és a sok ablak miatt nem volt egyszerű.

![szelfogo](/assets/szerszamtarolo/20180916_141558j.jpg)

Még a helyén kitörték az üvegeket, hogy szállítás közben ne okozzonak gondot, majd a bitumenzsindelyt is lebontották a fiúk. Végül az egészet kettévágták, hogy felférjen az utánfutóra.

![szelfogo](/assets/szerszamtarolo/20180916_141508jav.jpg)
_Darabolásra előkészítve_

A felrakás és az alapos rögzítés után kb: 25 km/h sebességgel elhoztuk haza.

Itthon a lepakolás után következett részemről az örömködés, férjem részéről pedig a gondolkodás, hogy hogy lesz ebből kerti ház?



## Összeállítás

Mikor hazahoztuk letettük a kertben, és napokig csak úgy el volt. 

Tervezgettük, hogy hova kellene felépíteni, merre nézzen, milyen legyen.

Mikor megtaláltuk a helyét, a férjem apránként elkezdte újra összerakni.



**Az újjáépítés lépései**


* A kiválasztott hely felszabadítása

* A szélfogó darabjainak odacipelése az új helyre
* Összehegesztés

* A nyitott oldal lezárása

* Az aljzat lerakása bontott téglával

* Régi lambéria kiváltása új lécekre

* Tető átalakítása

* Cserepezés

* Festés, üvegezés

* Járda lerakása, hogy sár mentesen tudjuk megközelíteni

![szelfogo](/assets/szerszamtarolo/20181008_153630j.jpg)
_Itt már a helyén. Újra lécezve, lefestve, de még üveg és tető nélkül_


> Sajnos, nem készültek fázis fotók. Egész egyszerűen megfeledkeztünk róla.

A kis tárolónkat belülről még körberakta a férjem hungarocellel, így tavaszonként már itt is elő tudom nevelni a növényeket.

![szelfogo](/assets/szerszamtarolo/IMG_20190409_094737.jpg)
_Nem is tudom, hogy eddig hol fértek el a dolgaim_


![szelfogo](/assets/szerszamtarolo/56913218_379139989345142_7750835395545268224_nj.jpg)

## Funkcióváltás


Ahogy a kis házikó ott állt a növények között, el is veszítette a szélfogó jellegét. Szinte teljesen bepasszolt a kertünk hangulatába.



Egy hibája volt csak a dolognak. Azon a helyen amit kiválasztottunk eper volt, de én körben színes virágokkal képzeltem el.
Így aztán nem maradt más választásom, mint áttelepíteni az epret, és utána elkezdtem beültetni a házikó elejét mindenféle növénnyel.

![szelfogo](/assets/szerszamtarolo/IMG_20190408_172607.jpg)
_Még ősszel elültettem a hagymás virágokat_




## Kis szépítések

Ahhoz, hogy teljes legyen a kép, szükség volt még pár apróságra.

**Függöny**

Olyan csupasz volt szegényke, hogy muszáj volt felöltözetenem. 
A neki való anyagot régóta őrizgettem. Kereste a helyét, és ide tökéletesenk bizonyult.  
Pár óra alatt megvarrtam, felraktam és ezzel az apró kiegészítéssel teljesen átváltozott.



**Oromdeszka**


A tető lezárásaként elkészült az oromdeszka, és felkerült rá a dísz is. Így lett befejezett az új cseréptető.


![szelfogo](/assets/szerszamtarolo/IMG-20190414-WA0000.jpg)
_Már csak festeni kell_


**Dekorációk**

Mióta elkészült volt már egy karácsony és egy húsvét. Szerettem a házikót feldíszíteni, és ezekkel a házilag készült koszorúkkal a kertbe is kicsalogattam az ünnepet.



![szelfogo](/assets/szerszamtarolo/IMG_20181219_183053_207.jpg)
_Karácsonyi hangulatban_



![szelfogo](/assets/szerszamtarolo/IMG_20190105_091209_484.jpg)
_A koszorúk szőlővenyigéből készültek_



![szelfogo](/assets/szerszamtarolo/IMG_20190410_232244_807.jpg)
_Húsvéti díszben_


![szelfogo](/assets/szerszamtarolo/IMG_20181218_212257_024.jpg)
_A csuhéból készült dekor éven át a házikóban van_


## Jó ötlet volt

Nagyon megkedveltem a kis tárolónkat.  
Igaz, sok feladat volt, hogy a szélfogó átalakuljon kerti szerszámossá, de ez megint csak egy olyan projektünk lett, amit nem bántunk meg. Nagy segítség, hogy egy helyen tudom tartani a virágföldet, tápoldatokat, cserepeket, a kerti szerszámaimat. De elférnek itt a téli kerti dekorációk is, és az már csak a bónusz, hogy az épületet magát is lehet csinosítani.

![szelfogo](/assets/szerszamtarolo/IMG_20190817_190539jj.jpg)
_Pár nappal ezelőtt készítettem ezeket a képeket_

![szelfogo](/assets/szerszamtarolo/j.jpg)





**+ 1 gondolat:**   
Azt hiszem, hogy a kerti szerszámosunk / házikónk egy újabb jó példa arra, hogy nem minden pénz kérdése. Ötlettel, munkával, kreativitással, a régi - esetleg kidobásra szánt - dolgokból is lehet még használhatót készíteni.



Ha tetszett, kedveld a <a href="https://www.facebook.com/Var%C3%A1zsolj-otthont-360330751226066/" target="_blank">Facebook oldalt</a> is. Itt még több érdekességet találsz a mindennapok varázslataiból.

<a href="https://www.instagram.com/varazsoljotthont/?hl=hu/" target="_blank">Kövess az Instagramon</a> is, és sok olyan fotót láthatsz, ami a blogról vagy a Facebook oldalról kimaradt.




## Kapcsolódó cikkek

* [Ilyen volt, ilyen lett: így lett a kaszálóból romantikus, vidéki kert](/2019-06-26/kulsokorlet)
* [Így lett a tüzifa az otthonunk dísze](/2019-05-16/fábólkreatívan)
* [Bontott tégla varázsa az otthonunkban](/2019-04-23/tegla)
* [Hozzuk formába az otthonunkat!](/2019-03-26/dekoráció)






