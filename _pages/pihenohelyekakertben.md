---
layout: post
title: "Pihenőhelyek a kertben"
permalink: /pihenohelyekakertben/
cover: /assets/kertunk/cover.jpg
categories: [kert, dekor]
image:
  path: /assets/pihenohelyekakertben/cover.jpg
  height: 300
  width: 300
---



**A kert azontúl, hogy feladatot ad tulajdonosának egyben a pihenés helyszíne is. A magányos napozástól kezdve, a családi, baráti összejövetelek, kikapcsolódások színtereként fontos szerepet tölt be. Évszaktól, napszaktól, tevékenységtől is függ, hogy milyen jellegű pihenőhelyeket alakítunk ki kertünkben, udvarunkban.**


## A pihenőhelyekről általában

A pihenés, a baráti beszélgetés, a társasági összejövetelek, a kerti sütögetés más - más helyet igényel. Az, hogy reggel vagy délután, tavasszal vagy inkább nyáron kerül használatba megint csak átgondolásra készteti a kert tulajdonost. 

Hisz' ahol szívesen napfürdőzünk a kora tavaszi napsütésben, oda nem fogunk kiülni a nyári hőségben. És persze ez fordítva is igaz. 
A kerti munka közben meginni egy kávét tökéletes a kerti szék, de ha akad egy szabad délutánunk folytatni a megkezdett könyvünket, egész biztosan kényelmesebb megoldásra vágyunk.

A meghitt zugok, a szomszédoktól elzárt sarkok tökéletesek lehetnek a "világtól való elbújáshoz". És kell megfelelő hely akkor is, amikor a család összejön.




Azt hiszem érthető, hogy mi miért alakítottunk ki a "Miházunkban" mindenfelé egy - egy pihenőhelyet, pihenősarkot. Ilyen sok féle szempontot nem lehet egyetlen hintaággyal kielégíteni. 


![fa](/assets/pihenohelyek/idezet.png)

## A legfontosabb dolog

Minden kert tulajdonos tudja, hogy egy nagy, árnyat adó fa mekkora kincs. 

Mikor megvettük a házat, akkor ültettünk egy kicsi fűzfát, és már néhány év alatt akkorára nőtt, hogy elfér alatta a család. 

Csak egy pokróc kell, és kész is a legolcsóbb pihenőhely.



> Hogy ki, milyen fát ültet ízlés dolga. A fűzfa ősszel elég sok levelet hullat, de nekünk ez nem okoz problémát. Aki nem szeretne ilyen munkákra időt, energiát áldozni, az biztosan megtalálja a megfelelőt.  

## Kis pad, nagy pad, hintaágy az udvaron

Mi az udvart és az Uradalmat külön kezeljük. 

Az, hogy az udvaron van egy hintaágy, egy pad, nem ok arra, hogy ne tegyünk az Uradalomba is egyet. Az egyik elől van, a másik hátul. Az egyik napon, a másik a fa alatt. Mindegyiket használjuk, mindegyik fontos, csak különböző időszakokban.

> Olyan ez mint a kabát. Van kabátunk a nagy hidegre, és van vékony pulóverünk a nyári estékre. Van a szél ellen, és van az eső ellen. Mindegyiknek meg van a maga ideje és funkciója.

**Kispad a teraszon**


Ahogy kilépünk a házból már ott is van az első pihenőhelyünk.

A [teraszunkon](/2019-08-01/teraszdekor) van egy kis pad, két szék, egy [asztalka](/2019-02-12/varrogepasztal), és mivel fedett, minden évszakban használható. Nekünk itt van a tökéletes kávézó helyünk. De idejövök ki akkor is, ha sok volt a lakásban töltött idő ( részemről már jó ideje home office van ) és kell pár percnyi friss levegő.

![virág](/assets/pihenohelyek/terasznarcisz.png)
_A teraszon leülni, meginni egy kávét, és már menni is tovább_


Itt nem szoktunk hosszú ideig pihenni. A terasz, amolyan instant pihenőhely számunkra. De ennek ellenére is nagyon fontos, hogy mikor kint vagyunk akkor a szép, hangulatos, rendezett udvart látjuk. Így pár perc alatt is tudunk töltekezni, és újult erővel megyünk tovább.


![udvar](/assets/pihenohelyek/teraszroljav.png)
_...ez a látvány a teraszról_

**Pad a tavaszi, őszi napsütéshez**


A teraszról kilépve, a járdán van egy ún. köztéri vagy parkipadunk. Hangulatos eleme a háznak, tájolása szerint a déli oldalra néz. Épp ezért nyáron nem igazán használható, de tavasszal és ősszel ide kiülni, és élvezni a napsugarakat, felér bármivel.

![udvar](/assets/pihenohelyek/padj.png)
_A D vitamin pótlásához ideális hely_



**Hintaágy az udvaron**


A terasszal szemben (is) van egy hintaágy.

Ez igazából nekem volt fontos, mert szívesen ülök ki olvasni, telefonálni, miközben elringatózom a hintaágyon. Ez már jobban árnyékban van, de nagy melegekben nem igazán komfortos.

A mérete miatt el is lehet rajt feküdni, így akár egy kis szunyókálást is be lehet iktatni. Bár elég robosztusnak látszik, meglepően kényelmes hintaágy.

![udvar](/assets/pihenohelyek/hintaudvar.png)
_Ide már hosszabban is kiülünk_



## Uradalmi pihenőhelyek

![virág](/assets/kertunk/IMG_20190428_150321.jpg)
_A kék nefelejcs a hagyományos falusi kertek virága_


**Lucerna helyett virágágyás**

A kert átalakítása nem volt egyszerű feladat. 


Január végén, mikor már az időjárás lehetővé tette elkezdtük felásni a kertet. A férjemnek jutott ez a megtiszteltetés, én pedig a felforgatott hantokat másztam végig, és szedtem ki a föld közül a gyomokat. 
Nem tudnám megmondani hányat fordultam a gazzal megrakott talicskával, mire valahogy kinézett a hely.



![virág](/assets/kertunk/DSCF3090jav.JPG)
_A lucernát, a gyomokat ki kellett szedni a talajból_

**Ágyásszegélyek, íves utak**

Tavaszra lett annyira tiszta a terület, hogy  ki tudtuk jelölni az ágyás határait.

A felásott rész széléhez tetőcserepet ásott le a férjem (saját ötlet alapján), hogy a tarack átterjedését meggátoljuk, a cserepek mellé pedig kisebb termésköveket tettem le.  
A terület nagysága elegendő volt arra is, hogy kanyargós utat csináljunk a virágok közé.


![virág](/assets/kertunk/36918944_1609538712478825_8419964521140977664_n.jpg)



Apránként kezdtem beültetni a helyet. Folyamatosan jártam a kertészetet, hogy mindig legyen virágzó növény a kertben. 


![virág](/assets/kertunk/IMG_20180502_192437j.jpg)

![virág](/assets/kertunk/IMG_20190507_173312.jpg)

Őszinte leszek; az elején nagyon sok munkát adott, hogy a semmiből varázsoljunk egy üde, virágos kertet. De mostanra már kevesebb a dolog, és több az öröm. 
Persze továbbra sem maradtunk feladat nélkül, hisz' a növényekre nagyon oda kell figyelni.  
Az öntözés, az elnyílt virágok leszedése, a ritkítás, metszés, a tápoldatozás mind-mind elhagyhatatlan ahhoz, hogy a kertünk mindig szép legyen. Viszont a kapálás, gazolás szinte teljesen megszűnt. Egyrészt rengeteg mulcsot elterítettem - nagyon hasznos a gazok elnyomásában, és a nedvességet is jobban megőrzi a talaj - másrészt olyan sok már a virág, hogy a gazoknak esélye sincs köztük előbújni.


![virág](/assets/kertunk/IMG_20190616_210145.jpg)

Még egy lényeges dolgot meg kell említenem. A szép udvar, kert nem csak munkába kerül, hanem pénzbe is. A költségeket lehet csökkenteni azzal, hogy magunk szaporítunk virágokat, gyökereztetünk ágakat. Ha nyitott szemmel járunk, az ismeretségi körön belül is szép növényekhez juthatunk. Mára már én is sokaknak adtam tovább a szaporulatot, és ezzel a kert szeretetét is.

![virág](/assets/kertunk/IMG_20190829_072906.jpg)



## Télen is legyen zöld

Amit biztosan tudtam és azóta sem bántam meg, hogy legyen a kertben örökzöld sövény. Némi kutatómunka után a babérmeggyet választottam, és a kis ház, valamint a fatároló elé ültettem el.

> Metszés utáni levágott ágakat kaptam, amiket aztán én gyökereztettem meg. Érdemes körbenézni az ismerősök között, mert a komposztra szánt növényeket tovább lehet szaporítani. Ingyen van, és még sikerélményünk is lesz.

Hogy szép legyen, mindig kíméletlenül visszavágtam. Mostanra majdnem elérte a tervezett magasságot, és 3 év alatt sűrű, egészséges sövényünk lett.


![virág](/assets/kertunk/DSCF3192.JPG)
_Az örökzöld babérmeggy nagyon jó választás volt_

![virág](/assets/kertunk/IMG_4412.jpg)
_Télen is mutatósak a nagy, fényes levelek_



![virág](/assets/kertunk/IMG_20190805_202956.jpg)
_A kis ajtót japán lonccal futtattam be_


## Építmények a kertben

Az Uradalom területe elég nagy ahhoz, hogy elférjenek a különböző épületek.


![virág](/assets/kertunk/jav.jpg)



Ahol kert van, ott szükség van [szerszámtároló](/2019-08-18/szerszamtarolo)ra is. És ha már építünk, miért ne lehetne ez is a kert stílusához passzoló? 






![virág](/assets/kertunk/IMG_20190817_190539j.jpg)
_Itt elfér minden, ami fontos_

A [kertirom](/2019-09-12/kertirom)ot egy fajta búvóhelynek építettük. Tökéletesen illeszkedik az Uradalom hangulatához, és ahogy az idő hozzá teszi a magáét, egyre romantikusabb.

![virág](/assets/kertunk/IMG_20190625_080138.jpg)
_Megbújik a virágok között a kertirom_

Tavasztól őszig gyakran használjuk a [kiülő](/2019-05-29/kiülő)t is. Sütögetéshez, baráti beszélgetéskhez ideális, rusztikussága révén a kertben is jól mutat.

![virág](/assets/kertunk/IMG_20190523_155418.jpg)
_A kiülő madártávlatból_

## Tipp

A nagyobb méretű kövek, a fatuskók, odvas fa darabok, rozsdás, míves dekorációk remekül kiegészítik a vidékies kerteket. Ne féljünk használni. 

![virág](/assets/kertunk/IMG_20190520_174725.jpg)
_Örökzöld, cserje, évelő, korhadt fa egy képen_


![virág](/assets/kertunk/IMG_20190427_152115.jpg)


Ültessünk hagymás virágokat, és már kora tavasszal színes kavalkád lesz a kertünkben.

![virág](/assets/kertunk/tulipan.jpg)


**+ 1 gondolat:**   
A tanulást nem lehet megspórolni. Egy éven keresztül vásároltam különböző kertészeti újságokat, és az interneten is kerestem az ilyen témájú blogokat, oldalakat, hogy magamhoz és a kerthez képest a legjobban csináljam. Ma is folyamatosan inspirálódom, és ha valamiben segítségre szorulok, segítőkész kertészeti csoportokat találok a Facebook-on is. Például, jó szívvel ajánlom <a href="https://www.facebook.com/groups/1449320471883426/" target="_blank">Virágbolondok</a> oldalt.


Ha tetszett, kedveld a <a href="https://www.facebook.com/Var%C3%A1zsolj-otthont-360330751226066/" target="_blank">Facebook</a> oldalt, itt még több érdekességet találsz a mindennapok varázslataiból.

Kövess az <a href="https://www.instagram.com/varazsoljotthont/?hl=hu/" target="_blank">Instagramon</a> is, és sok olyan fotót láthatsz, ami a blogról vagy a Facebook oldalról kimaradt.




## Kapcsolódó cikkek

* [Kell egy ház... de hol,milyen,mennyiért?](/22019-02-09/hazvasarlas)
* [Az ősz a szépség maga, az ősz gyönyörű!](/2019-10-14/ősz)
* [Ilyen volt, ilyen lett: így lett a kaszálóból romantikus, vidéki kert](/2019-06-26/kulsokorlet)
* [Hozzuk formába az otthonunkat!](/2019-03-26/dekoráció)



