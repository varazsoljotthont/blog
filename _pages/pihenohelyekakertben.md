---
layout: post
title: "Pihenőhelyek a kertben"
permalink: /pihenohelyekakertben/
cover: /assets/kertunk/cover.jpg
categories: [kert, dekor]
image:
  path: /assets/pihenohelyekakertben/cover.jpg
  height: 300
  width: 300
---



**A kert azontúl, hogy feladatot ad tulajdonosának egyben a pihenés helyszíne is. A magányos olvasgatástól kezdve, a családi, baráti összejövetelek, kikapcsolódások színtereként fontos szerepet tölt be. Évszaktól, napszaktól, tevékenységtől is függ, hogy milyen pihenőhelyeket alakítunk ki kertünkben, udvarunkban.**


## A pihenőhelyekről általában

A pihenés, a baráti beszélgetés, a társasági összejövetelek, a kerti sütögetés más - más helyet igényel. Az, hogy reggel vagy délután, tavasszal vagy inkább nyáron kerül használatba megint csak átgondolásra készteti a kert tulajdonost. 

Hisz' ahol szívesen napfürdőzünk a kora tavaszi napsütésben, oda nem fogunk kiülni a nyári hőségben. És persze ez fordítva is igaz. 
A kerti munka közben meginni egy kávét tökéletes a kerti szék, de ha akad egy szabad délutánunk folytatni a megkezdett könyvünket, egész biztosan kényelmesebb megoldásra vágyunk.

A meghitt zugok, a szomszédoktól elzárt sarkok tökéletesek lehetnek a "világtól való elbújáshoz". És kell megfelelő hely akkor is, amikor a család összejön.




Azt hiszem érthető, hogy mi miért alakítottunk ki a "Miházunkban" mindenfelé egy - egy pihenőhelyet, pihenősarkot. Ilyen sok féle szempontot nem lehet egyetlen hintaággyal kielégíteni. 


![fa](/assets/pihenohelyek/idezet.png)

## A legfontosabb dolog

Minden kert tulajdonos tudja, hogy egy nagy, árnyat adó fa mekkora kincs. 

Mikor megvettük a házat, akkor ültettünk egy kicsi fűzfát, és már néhány év alatt akkorára nőtt, hogy elfér alatta a család. 

Csak egy pokróc kell, és kész is a legolcsóbb pihenőhely.



> Hogy ki, milyen fát ültet ízlés dolga. A fűzfa ősszel elég sok levelet hullat, de nekünk ez nem okoz problémát. Aki nem szeretne ilyen munkákra időt, energiát áldozni, az biztosan megtalálja a megfelelőt.  

## Kis pad, nagy pad, hintaágy az udvaron

 
Az, hogy az udvaron van egy hintaágy, egy pad, nem ok arra, hogy ne tegyünk az Uradalomba is egyet. Az egyik elől van, a másik hátul. Az egyik napon, a másik a fa alatt. Mindegyiket használjuk, mindegyik fontos, csak különböző időszakokban.

> Olyan ez mint a kabát. Van kabátunk a nagy hidegre, és van vékony pulóverünk a nyári estékre. Van a szél ellen, és van az eső ellen. Mindegyiknek meg van a maga ideje és funkciója.

**Kispad a teraszon**


Ahogy kilépünk a házból már ott is van az első pihenőhelyünk.

A [teraszunkon](/2019-08-01/teraszdekor)) van egy kis pad, két szék, egy [asztalka.](/2019-02-12/varrogepasztal)) Mivel fedett, minden évszakban használható, és nekünk itt van a tökéletes kávézó helyünk. De idejövök ki akkor is, ha sok volt a lakásban töltött idő ( részemről már jó ideje home office van ) és kell pár percnyi friss levegő.

![virág](/assets/pihenohelyek/terasznarcisz.png)
_A teraszon leülni, meginni egy kávét, és már menni is tovább_


Itt nem szoktunk hosszú ideig pihenni. A terasz, amolyan instant töltőhely számunkra. De ennek ellenére is nagyon fontos, hogy mikor kint vagyunk akkor a szép, hangulatos, rendezett udvart látjuk. Így pár perc alatt is tudunk töltekezni, és újult erővel megyünk tovább.


![udvar](/assets/pihenohelyek/teraszroljav.png)
_...ez a látvány a teraszról_

**Pad a tavaszi, őszi napsütéshez**


A teraszról kilépve, a járdán van egy ún. köztéri vagy parkipadunk. Hangulatos eleme a háznak, tájolása szerint a déli oldalra néz. Épp ezért nyáron nem igazán használható, de tavasszal és ősszel ide kiülni, és élvezni a napsugarakat, felér bármivel.

![udvar](/assets/pihenohelyek/padj.png)
_A D vitamin pótlásához ideális hely_



**Hintaágy az udvaron**


A terasszal szemben (is) van egy hintaágy.

Ez igazából nekem volt fontos, mert szívesen ülök ki olvasni, telefonálni, miközben elringatózom a hintaágyon. Ez már jobban árnyékban van, de nagy melegekben nem igazán komfortos.

A mérete miatt el is lehet rajt feküdni, így akár egy kis szunyókálást is be lehet iktatni. Bár elég robosztusnak látszik, meglepően kényelmes hintaágy.

![udvar](/assets/pihenohelyek/hintaudvar.png)
_Ide már hosszabban is kiülünk_



## Uradalmi pihenőhelyek


Az Uradalom a mérete miatt lehetőséget adott arra, hogy több féle kiülőt, leülőt kialakítsunk.

> Már többen mondták, hogy annyi kiülőt csinálunk, hogy épp ezért nem lesz időnk leülni a pihenőhelyeken. Nem igaz. Elkészül, megvalósítjuk amit elképzeltünk, és mindegyiket használatba is vesszük. De tényleg nem alkalmas mindegyik minden célra. Ha pedig együtt van a család, akkor mindenképpen szükséges a több férőhelyes lehetőség.
> 

**Kerti kiülő**

Azt hiszem, a [kiülő](//2019-05-29/kiülő)) az, amit a leggyakrabban használunk tavasztól őszig. Itt táborozunk le, ha összejövünk egy kis sütögetésre, beszélgetésre a barátokkal, de ebédezünk is itt, ha együtt a család, és ide ülünk, mikor befejezzük a napot. Nyolc ember kényelmesen elfér, és hogy még komfortosabb legyen, készült ide egy párnatartó láda is, hogy kéznél legyen a párna, a pléd.


**Hintaágy**


Ez a hintaágy akkor került az Uradalomba, mikor a gerendából készültet megvettük, addig ez a terasszal szemben volt. A méretük volt a döntő szempont, az új nem fért volna el az Uradalomban, így muszáj volt cserélni. A fűzfa alá, szélárnyákba került, így ez is sokat van használatban. 

**Függőágy**

Egy nyaraláson találkoztunk először a függyőágy luxusával, és már haza úton be is szereztünk egyet. Azóta is nagy kedvenc, főleg a "gyerekek" körében. Már tervben van a következő, mert kevés ez az egy, ha mind együtt vagyunk. (És ez gyakran előfordul)


**Napozóágy**

Régi vágyam volt, egy olyan napozóágy, amin el lehet feküdni, a háttámlája állítható, és könnyen mozgatható. Férjuram megint addig-addig ügyeskedett, míg megcsinálta nekem. Mondanom sem kell, ez is gyakran van használatban. Ebéd utáni szunyókáláshoz, olvasáshoz, és persze napozáshoz ideális.

**Kertirom**


A [kertirom](/2019-09-12/kertirom))







**+ 1 gondolat:**   
Az, hogy nálunk ilyen nagy hangsúlyt kapott a pihenőhely, és többféle megoldást is beépítettünk, nem jelenti azt, hogy ezekre vagyonokat költöttünk. A kispadot és a székeket kaptuk, a köztéri padokat néhány ezer forintért vettük, az egyik hintaágyat és a napozóágyat a férjem készítette. A függőágyra az őszi leárazás során bukkantam. Tényleg nem pénz kérdése, hogy a szabadtéri pihenésünk kényelmesen teljen.


Ha tetszett, kedveld a <a href="https://www.facebook.com/Var%C3%A1zsolj-otthont-360330751226066/" target="_blank">Facebook</a> oldalt, itt még több érdekességet találsz a mindennapok varázslataiból.

Kövess az <a href="https://www.instagram.com/varazsoljotthont/?hl=hu/" target="_blank">Instagramon</a> is, és sok olyan fotót láthatsz, ami a blogról vagy a Facebook oldalról kimaradt.




## Kapcsolódó cikkek

* [Kell egy ház... de hol,milyen,mennyiért?](/22019-02-09/hazvasarlas)
* [Az ősz a szépség maga, az ősz gyönyörű!](/2019-10-14/ősz)
* [Ilyen volt, ilyen lett: így lett a kaszálóból romantikus, vidéki kert](/2019-06-26/kulsokorlet)
* [Hozzuk formába az otthonunkat!](/2019-03-26/dekoráció)



