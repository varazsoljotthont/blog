---
layout: post
title: "Pihenőhelyek a kertben"
permalink: /pihenohelyekakertben/
cover: /assets/kertunk/cover.jpg
categories: [kert, dekor]
image:
  path: /assets/pihenohelyekakertben/cover.jpg
  height: 300
  width: 300
---



**A kert azontúl, hogy feladatot ad tulajdonosának egyben a pihenés helyszíne is. A magányos napozástól kezdve, a családi, baráti összejövetelek, kikapcsolódások színtereként fontos szerepet tölt be. Évszaktól, napszaktól, tevékenységtől is függ, hogy milyen jellegű pihenőhelyeket alakítunk ki kertünkben, udvarunkban.**


## A pihenő helyekről általában

A pihenés, a baráti beszélgetés, a társasági összejövetelek, a kerti sütögetés más - más helyet igényel. Az, hogy reggel vagy délután, tavasszal vagy inkább nyáron kerül használatba megint csak átgondolásra készteti a kert tulajdonost. 

Hisz' ahol szívesen napfürdőzünk a kora tavaszi napsütésben, oda nem fogunk kiülni a nyári hőségben. És persze ez fordítva is igaz. 
A kerti munka közben meginni egy kávét tökéletes a kerti szék, de ha akad egy szabad délutánunk folytatni a megkezdett könyvünket, egész biztosan kényelmesebb megoldásra vágyunk.

A meghitt zugok, a szomszédoktól elzárt sarkok tökéletesek lehetnek a "világtól való elbújáshoz". És kell megfelelő hely akkor is, amikor a család összejön.




Azt hiszem érthető, hogy mi miért alakítottunk ki a "Miházunkban" mindenfelé egy - egy pihenőhelyet, pihenősarkot. Ilyen sok féle szempontot nem lehet egyetlen hintaággyal kielégíteni. 


![virág](/assets/kertunk/idézet.jpg)

## A legfontosabb dolog

Minden kert tulajdonos tudja, hogy egy nagy, árnyat adó fa mekkora kincs. 

Mikor megvettük a házat, akkor ültettünk egy kicsi fűzfát, és már néhány év alatt akkorára nőtt, hogy elfér alatta a család. 

Csak egy pokróc kell, és kész is a legolcsóbb pihenőhely.



> Hogy ki, milyen fát ültet ízlés dolga. A fűzfa ősszel elég sok levelet hullat, de nekünk ez nem okoz problémát. Aki nem szeretne ilyen munkákra időt, energiát áldozni, az biztosan megtalálja a megfelelőt.  

## Padok, hintaágyak

Ahogy kilépünk a házból már ott is van az első pihenőhelyünk.

A [terasz](/2019-08-01/teraszdekor)unkon van egy kis pad, két szék, egy [asztalka](/2019-02-12/varrogepasztal). Minden évszakban használható. Nekünk itt van a tökéletes kávézós helyünk. A [kertirom](/2019-09-12/kertirom)ot

* a telek méretét
* a telek tájolását
* a talaj milyenségét
* a ráfordított időt
* a kerti munka mennyiségét
* a házunk stílusát
* a vágyott kert stílusát
* a tervezett növények igényeit, méreteit


![virág](/assets/kertunk/IMG_20190625_080320.jpg)
_Bujaság_

A kertek típusa nagyon sok féle lehet. Van romantikus, természetközeli, park-szerű, mediterrán, mértani, stb. Különböző növények illenek a különböző kertekhez, és eltérő az elvégzendő munka milyensége, menyisége is.  
Megtérül az az idő, amit azzal töltünk, hogy megálmodjuk a kertünket. Sok bosszúságtól kíméljük meg magunkat, ha az azonnali ásás helyett kicsit körbejárjuk a témát.



![virág](/assets/kertunk/IMG_20190830_123346.jpg)
_Az árnyékos területre is van megoldás_

![virág](/assets/kertunk/IMG_20190420_203324_761.jpg)
_Figyeljünk a színek harmóniájára_

## Minden kezdet nehéz

A "Miházunk" nagyon rossz minőségű, lucernás, tarackos, és hol agyagos, hol nagyon kavicsos, hol pedig törmelékkel feltöltött telken áll. Sem az udvaron, sem a kertben nem megfelelő a termőréteg vastagsága.  
Eleinte voltak próbálkozásaink konyhakerti növényekkel, de be kellett látnunk, hogy ezen a talajon nem leszünk sikeresek.
A kavicsos részen hiába öntöztünk, szinte azonnal elszivárgott a víz, az agyagos terület pedig nagyon kötött, ami szintén nem szerencsés a növényeknek.

![virág](/assets/kertunk/IMG_20190402_173326_622.jpg)
_A virágzó cserjékkel nem lehet mellé fogni_

**Szép, szép, de nem az igazi**

A ház vásárlás után egy évvel jutottunk el addig, hogy kertre is jutott az energiánkból.  


Elsőként park-szerű kertet akartam.  
Pár díszfa, virágzó bokor, a kerítés elé pedig pampafű. Elméletben ez nagyon szépnek tűnt, de már röviddel az ültetés után látszott, hogy nem egészen olyan lett, mint képzeltem.
Hiába voltak szépek a vásárolt fák, cserjék, a tarackos, lucernás alap miatt nem érvényesültek. A "fűnyírást" viszont megnehezítették, hisz' kerülgetni kellett őket.

![virág](/assets/kertunk/DSCF2646.JPG)
_Itt még csak néhány bokor és fa van az Uradalomban_


> Tapasztalat: bevallom, akkoriban nem gondoltam át alaposan, hogy mit is akarok kezdeni az üres területtel. Ez sajnos vissza is ütött, hisz rövid idő alatt teljesen mást gondoltam, és ez a "kis" módostás plusz munkát, és a növények áttelepítését eredményezte.




## Újra tervezés

Mivel az első ötletem, a parkos kert nem nyerte el a tetszésemet, át kellett gondolnom hogyan menjek tovább.  
Egy tél elég volt arra, hogy beleássam magam a részletekbe, és meg tudjam fogalmazni, hogy mit is szeretnék.

A házunk vidéki jellege meghatározta a kert stílusát is. 
Vidékies, az angol kertekre hasonlító, buja kertet álmodtam meg, sok-sok évelő virággal, kis kerti utakkal, természetes ágyásokkal.
Csupa hagyományos, a régi falusi házaknál is megtalálható virágot terveztem bele. Így lett tavasztól őszig folyamatosan virágzó
falusi "kis" kertünk.

![virág](/assets/kertunk/IMG_20190428_150321.jpg)
_A kék nefelejcs a hagyományos falusi kertek virága_


**Lucerna helyett virágágyás**

A kert átalakítása nem volt egyszerű feladat. 


Január végén, mikor már az időjárás lehetővé tette elkezdtük felásni a kertet. A férjemnek jutott ez a megtiszteltetés, én pedig a felforgatott hantokat másztam végig, és szedtem ki a föld közül a gyomokat. 
Nem tudnám megmondani hányat fordultam a gazzal megrakott talicskával, mire valahogy kinézett a hely.



![virág](/assets/kertunk/DSCF3090jav.JPG)
_A lucernát, a gyomokat ki kellett szedni a talajból_

**Ágyásszegélyek, íves utak**

Tavaszra lett annyira tiszta a terület, hogy  ki tudtuk jelölni az ágyás határait.

A felásott rész széléhez tetőcserepet ásott le a férjem (saját ötlet alapján), hogy a tarack átterjedését meggátoljuk, a cserepek mellé pedig kisebb termésköveket tettem le.  
A terület nagysága elegendő volt arra is, hogy kanyargós utat csináljunk a virágok közé.


![virág](/assets/kertunk/36918944_1609538712478825_8419964521140977664_n.jpg)



Apránként kezdtem beültetni a helyet. Folyamatosan jártam a kertészetet, hogy mindig legyen virágzó növény a kertben. 


![virág](/assets/kertunk/IMG_20180502_192437j.jpg)

![virág](/assets/kertunk/IMG_20190507_173312.jpg)

Őszinte leszek; az elején nagyon sok munkát adott, hogy a semmiből varázsoljunk egy üde, virágos kertet. De mostanra már kevesebb a dolog, és több az öröm. 
Persze továbbra sem maradtunk feladat nélkül, hisz' a növényekre nagyon oda kell figyelni.  
Az öntözés, az elnyílt virágok leszedése, a ritkítás, metszés, a tápoldatozás mind-mind elhagyhatatlan ahhoz, hogy a kertünk mindig szép legyen. Viszont a kapálás, gazolás szinte teljesen megszűnt. Egyrészt rengeteg mulcsot elterítettem - nagyon hasznos a gazok elnyomásában, és a nedvességet is jobban megőrzi a talaj - másrészt olyan sok már a virág, hogy a gazoknak esélye sincs köztük előbújni.


![virág](/assets/kertunk/IMG_20190616_210145.jpg)

Még egy lényeges dolgot meg kell említenem. A szép udvar, kert nem csak munkába kerül, hanem pénzbe is. A költségeket lehet csökkenteni azzal, hogy magunk szaporítunk virágokat, gyökereztetünk ágakat. Ha nyitott szemmel járunk, az ismeretségi körön belül is szép növényekhez juthatunk. Mára már én is sokaknak adtam tovább a szaporulatot, és ezzel a kert szeretetét is.

![virág](/assets/kertunk/IMG_20190829_072906.jpg)



## Télen is legyen zöld

Amit biztosan tudtam és azóta sem bántam meg, hogy legyen a kertben örökzöld sövény. Némi kutatómunka után a babérmeggyet választottam, és a kis ház, valamint a fatároló elé ültettem el.

> Metszés utáni levágott ágakat kaptam, amiket aztán én gyökereztettem meg. Érdemes körbenézni az ismerősök között, mert a komposztra szánt növényeket tovább lehet szaporítani. Ingyen van, és még sikerélményünk is lesz.

Hogy szép legyen, mindig kíméletlenül visszavágtam. Mostanra majdnem elérte a tervezett magasságot, és 3 év alatt sűrű, egészséges sövényünk lett.


![virág](/assets/kertunk/DSCF3192.JPG)
_Az örökzöld babérmeggy nagyon jó választás volt_

![virág](/assets/kertunk/IMG_4412.jpg)
_Télen is mutatósak a nagy, fényes levelek_



![virág](/assets/kertunk/IMG_20190805_202956.jpg)
_A kis ajtót japán lonccal futtattam be_


## Építmények a kertben

Az Uradalom területe elég nagy ahhoz, hogy elférjenek a különböző épületek.


![virág](/assets/kertunk/jav.jpg)



Ahol kert van, ott szükség van [szerszámtároló](/2019-08-18/szerszamtarolo)ra is. És ha már építünk, miért ne lehetne ez is a kert stílusához passzoló? 






![virág](/assets/kertunk/IMG_20190817_190539j.jpg)
_Itt elfér minden, ami fontos_

A [kertirom](/2019-09-12/kertirom)ot egy fajta búvóhelynek építettük. Tökéletesen illeszkedik az Uradalom hangulatához, és ahogy az idő hozzá teszi a magáét, egyre romantikusabb.

![virág](/assets/kertunk/IMG_20190625_080138.jpg)
_Megbújik a virágok között a kertirom_

Tavasztól őszig gyakran használjuk a [kiülő](/2019-05-29/kiülő)t is. Sütögetéshez, baráti beszélgetéskhez ideális, rusztikussága révén a kertben is jól mutat.

![virág](/assets/kertunk/IMG_20190523_155418.jpg)
_A kiülő madártávlatból_

## Tipp

A nagyobb méretű kövek, a fatuskók, odvas fa darabok, rozsdás, míves dekorációk remekül kiegészítik a vidékies kerteket. Ne féljünk használni. 

![virág](/assets/kertunk/IMG_20190520_174725.jpg)
_Örökzöld, cserje, évelő, korhadt fa egy képen_


![virág](/assets/kertunk/IMG_20190427_152115.jpg)


Ültessünk hagymás virágokat, és már kora tavasszal színes kavalkád lesz a kertünkben.

![virág](/assets/kertunk/tulipan.jpg)


**+ 1 gondolat:**   
A tanulást nem lehet megspórolni. Egy éven keresztül vásároltam különböző kertészeti újságokat, és az interneten is kerestem az ilyen témájú blogokat, oldalakat, hogy magamhoz és a kerthez képest a legjobban csináljam. Ma is folyamatosan inspirálódom, és ha valamiben segítségre szorulok, segítőkész kertészeti csoportokat találok a Facebook-on is. Például, jó szívvel ajánlom <a href="https://www.facebook.com/groups/1449320471883426/" target="_blank">Virágbolondok</a> oldalt.


Ha tetszett, kedveld a <a href="https://www.facebook.com/Var%C3%A1zsolj-otthont-360330751226066/" target="_blank">Facebook</a> oldalt, itt még több érdekességet találsz a mindennapok varázslataiból.

Kövess az <a href="https://www.instagram.com/varazsoljotthont/?hl=hu/" target="_blank">Instagramon</a> is, és sok olyan fotót láthatsz, ami a blogról vagy a Facebook oldalról kimaradt.




## Kapcsolódó cikkek

* [Kell egy ház... de hol,milyen,mennyiért?](/22019-02-09/hazvasarlas)
* [Az ősz a szépség maga, az ősz gyönyörű!](/2019-10-14/ősz)
* [Ilyen volt, ilyen lett: így lett a kaszálóból romantikus, vidéki kert](/2019-06-26/kulsokorlet)
* [Hozzuk formába az otthonunkat!](/2019-03-26/dekoráció)



