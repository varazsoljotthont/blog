---
layout: post
title: "Tároló dobozok sajátkezűleg, vidéki stílusban!" 
permalink: /tárolók/
cover: /assets/tárolók/cover.jpg
image:
  path: /assets/tárolók/cover.jpg
  height: 300
  width: 300
---

 **Minden háztartásban szükség van tárolódobozokra, és a felhasználasuk az egész házra kiterjed. A stílusos otthonhoz stílusos tároló jár, és ezt el is készíthetjük 3+1 hozzávalóból. Kartondoboz, spárga, ragasztó és egy kis varázslat. Csak ennyi kell.** 



## Az örök kérdés: hová tegyem?


Nagyon szeretem "kiöltöztetni" a házunkat. Ünnepek előtt, évszakok váltásakor, és csak úgy is. Sok dekort készítettünk sajátkezűleg, és sok alapanyag össze is gyűlt az évek alatt. Apró kis csecsebecsék, méterárú, és az épp használaton kívüli kincsek is várták, hogy szabadságuk alatt méltó helyen pihenhessenek.

Egyre erősebben jelentkezett részemrő az igény, hogy rendszerezve, esztétikusan tudjam tárolni a dolgaimat. Mikor a mosókonyha (is) elkészült, lehetőségem és helyem lett elpakolni a sok-sok  mindent.


![tulipán](/assets/tárolók/IMG_20190416_095143.jpg)



## Az ötlet, és a hozzávalók


**Inspiráció**

Jómagam is szeretek inspirálódni, nyitott szemmel járni, ötleteket szerezni. 

Még valahol, valamikor láttam egy fotót egy bespárgázott üvegről, ami elindította a gondolatot a tárolókkal kapcsolatban.


**Karton**

Mondhatnám, hogy kínálta magát a lehetőség a mindennapi bevásárlások során. A legtöbb üzletben a kasszák környékére kirakják a kiürült kartondobozokat, amiket szabadon el lehet vinni.

> Biztos vagyok benne, hogy sokan vittük már haza ilyenekben a napi vásárlásunkat. 

A dobozok között vannak különböző méretűek, és erős, kemény falú, tárolásra alkalmas darabokat is találhatunk ha szerencsénk van. Ezek közül válogattam én is. 

![dobozok](/assets/tárolók/IMG_20190416_071347.jpg)

**Spárga**

Még régebbről őrizgettünk - valamire biztos jó lesz, alapon - néhány guriga spárgát. Adott volt hát a második alapanyag is. 


**Ragasztó**

Két oldalú ragasztót használtam, ezt barkácsboltokban meg lehet vásárolni.

## Gombhoz a kabátot

Mivel mindent magunk csinálunk, készítünk, abban a szerencsés helyzetben vagyok, hogy meg tudtam szabni a polcok magasságát. A dobozokhoz készítette a polcot a férjem a mosókonyhában, konyhában, és még a hálószobában is. A hálóban a szekrény festése, átalakítása már úgy történt, hogy meg voltak a dobozok, így tökéletesen passzolnak egymáshoz.

> A polc az átalakítás során felszedett hajópadlóból készült, és nagyon-nagyon jó lett. Az elvünk maradt a régi: olcsó legyen, de jó! 
(A mosókonyha külön posztot érdemel, hamarosan hozom) 


## Spárgázzunk, tekerjünk



![kamra](/assets/tárolók/DSCF0695.JPG)
_Látszik, hogy hol van kikaparva a fuga, és ha már a magasban járt, akkor egy kis tetőjavítás is belefért_

## Felosztottuk a ránk váró munkát


Megbeszéltük a ránk váró feladatokat. Megint csak ő lett kőműves, én pedig a segédmunkás. A férjem a felújítás során már megszerezte  a gyakorlatot a vakolásban, és az sem utolsó szempont, hogy nincs tériszonya. Velem ellentétben...

Az előfröcsköléssel indult a projekt. Ezt a fázist nem lehet kihagyni. Előkészíti a falak felületét, és segíti a vakolóanyag tapadását.

![betonkeverő](/assets/istállóhelyett/DSCF0697.JPG)


## Barátom a betonkeverő




Egy gyorstalpaló keretein belül a férjem elmondta, hogy miből mennyit pakoljak a betonkeverőbe, és megkezdtük a munkát.  
De nem volt egyszerű a dolog... 


Mikor a homokot hozattuk, nem kaptunk 0,2-es típusút, csak 0,4-est. 

Ez két okból is komoly probléma volt. 

Az egyik, hogy minden keverést át kellett rostálnom, hogy a nagyobb szemcsék ne kerüljenek bele az anyagba. A másik, hogy akárhogy is akartuk, nem lehetett vele tökéletesen dolgozni. 


![betonkeverő](/assets/istállóhelyett/DSCF0754.JPG)


## Végre! Eltűnik a tégla!


Tégla és tégla között nagy a különbség. A házba és a ház köré is rengeteg téglát használtunk fel, de az teljesen más. Ott eldolgoztuk, fugáztuk, savaztuk, impregnáltuk a téglák felületét.  
A levert vakolat alatti tégla nem volt szép. Az elhanyagoltság látszatát keltette, ezért tartottuk fontosnak, hogy minél hamarabb bevakoljuk.


**A vakolás**

Lapátoltam az anyagot a keverőbe, onnan átrostáltam a talicskába, a talicskából a vödrökbe mertem, amiket odacipeltem az álláshoz. A vödröket kötéllel felhúzta a férjem az állásra, eldolgozta, majd vödör le, és így tovább, míg nem végeztünk...

> Kemény munka volt mindkettőnknek. Mire végeztünk a falakkal komoly izomzatra tettem szert. A csuklóm annyit erősödött, hogy "kinőttem" a karórámat. De hát valamit valamiért...

(A szomszédunk mondta rám, hogy feketeöves culáger vagyok, azóta is nevetve emlegetjük, hogy mennyire igaza volt)



![udvar](/assets/istállóhelyett/DSCF0716.JPG)
_Halad a munka_



![udvar](/assets/istállóhelyett/DSCF0718.JPG)


## Az istálló átalakulása


Miután bevakoltuk a ház lakóterét, rátérhettünk az istállóra. 

![udvar](/assets/istállóhelyett/DSCF0737.JPG)
_A követekező feladat az istálló megszüntetése_


Ez a feladat már összetettebb volt.  
Felcseréltük az ajtó és ablak helyét, ami megint csak a férjem kőműves tudását igényelte. Falat kellett bontani, a régi ajtó helyét felfalazni, áthidalót, majd az ablakot betenni. Ajtónak átmenetileg egy régi pajtaajtó féleséget raktunk be. Nem volt túl szép darab, de rövid távon kiegyeztem vele.  
Az ablakot bontásból vettük, de teljesen jó állapotban volt, és tartozott hozzá zsalugáter is.  
Átfestettem zöldre, és már be  is illett a "Miházunkba".


![udvar](/assets/istállóhelyett/DSCF0705.JPG)
_Az ablak szépül, de az udvaron eluralkodott a káosz_


> Nagyon tudatos voltam az ablakok vásárlásánál. Az utcai ablakokat egy helyi asztalos csinálta a terveim alapján, de a két udvarit használtan vettük. Fából készült, osztott, a vidéki stílushoz leginkább illőt választottam.


![udvar](/assets/istállóhelyett/DSCF0743jav.JPG)


![udvar](/assets/istállóhelyett/DSCF0749.JPG)


![udvar](/assets/istállóhelyett/DSCF0752.jpg)

Apránként átalakult a hátsó rész is. Kezdte elveszíteni az istálló jellegét, és mi egyáltalán nem bántuk. Az ablakos részt gondoltam ki mosókonyhának. Szinte már láttam magam előtt, hogy milyen szép lesz ha elkészül.


![udvar](/assets/istállóhelyett/DSCF0803.JPG)





## Utcafront


![udvar](/assets/istállóhelyett/DSCF0826.JPG)

A ház elején a szükséges javításokat elvégezte a férjem. A lekívánkozó vakolatot leverte, majd javította a falat. Helyrehozta a lábazati részt is, hogy megfelelő alapja legyen majd a szeletelt tégla burkolatnak.



![udvar](/assets/istállóhelyett/DSCF0838.JPG)

Ez a munka sem egy-két napig tartott, és az időnk mellett az energiánkat is igénybe vette. Hazudnék, ha azt mondanám, hogy nem fáradtunk el... De ezt is megcsináltuk! Amikor ránéztünk a bevakolt házra, büszkék és boldogok voltunk. És újra megállapítottuk, hogy jó csapat vagyunk így ketten!


 **+ 1 gondolat:**  
Mint írtam, nem sikerült túl szépen dolgozni a homok minősége miatt. Az utcafrontot már zsákosanyaggal csinálta a férjem. Kisebb volt a felület, így nem került olyan sokba. Az elképzelésünk az volt, hogy fehér lesz majd a ház fala, ezért fehér színű vakolóanyagot vettünk. Ezzel a lépéssel sikerült elérni, hogy a ház "köszönő fele" már a vakolás után is szép volt. Ha nem is hófehér, de legalább nem cement színű.


## Kapcsolódó cikkek


* [Fontos lépések régi házunk állagmegóvásáért](/2019-04-03/állagmegóvás)
* [A Miházunk átváltozása](/2019-03-20/költözés)
* [Régi varrógép új élete!](/2019-02-12/varrogepasztal)
* [Életre kelnek a falak](/2019-03-01/színesfalak)





 
