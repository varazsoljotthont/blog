---
layout: post
title: "Tároló dobozok sajátkezűleg, vidéki stílusban" 
permalink: /tárolók/
cover: /assets/tárolók/cover.JPG
image:
  path: /assets/tárolók/cover.JPG
  height: 300
  width: 300
---


 **Minden háztartásban szükség van tárolódobozokra, és a felhasználasuk az egész házra kiterjed. A stílusos otthonhoz stílusos tároló jár, és ezt el is készíthetjük 3+1 hozzávalóból. Kartondoboz, spárga, ragasztó és egy kis varázslat. Csak ennyi kell.** 



## Az örök kérdés: hová tegyem?


Nagyon szeretem "kiöltöztetni" a házunkat. Ünnepek előtt, évszakok váltásakor, és csak úgy is. Sok dekort készítettünk sajátkezűleg, és sok alapanyag össze is gyűlt az évek alatt. Apró kis csecsebecsék, méterárú, és az épp használaton kívüli kincsek is várták, hogy szabadságuk alatt méltó helyen pihenhessenek.

Egyre erősebben jelentkezett részemrő az igény, hogy rendszerezve, esztétikusan tudjam tárolni a dolgaimat. Mikor a mosókonyha (is) elkészült, lehetőségem és helyem lett elpakolni a sok-sok  mindent.


![tulipán](/assets/tárolók/IMG_20190416_095143.jpg)



## Az ötlet, és a hozzávalók


**Inspiráció**

Jómagam is szeretek inspirálódni, nyitott szemmel járni, ötleteket szerezni. 

Még valahol, valamikor láttam egy fotót egy bespárgázott üvegről, ami elindította a gondolatot a tárolókkal kapcsolatban.


**Karton**

Mondhatnám, hogy kínálta magát a lehetőség a mindennapi bevásárlások során. A legtöbb üzletben a kasszák környékére kirakják a kiürült kartondobozokat, amiket szabadon el lehet vinni.

> Biztos vagyok benne, hogy sokan vittük már haza ilyenekben a napi vásárlásunkat. 

A dobozok között vannak különböző méretűek, és erős, kemény falú, tárolásra alkalmas darabokat is találhatunk ha szerencsénk van. Ezek közül válogattam én is. 

![dobozok](/assets/tárolók/IMG_20190416_071347.jpg)
_Nagy karton, kis karton, cipősdoboz... Mindegyik megfelelő alap lehet_


**Spárga**

Még régebbről őrizgettünk - valamire biztos jó lesz, alapon - néhány guriga spárgát. Adott volt hát a második alapanyag is. 

![doboz](/assets/tárolók/DSCF2347.JPG)
_A kellékek: karton, ragasztó, spárga. A kezünkben pedig a varázslat_




**Ragasztó**

Két oldalú ragasztót használtam, ezt barkácsboltokban meg lehet vásárolni.

**Szék**

Több ülőalkalmatosság tesztelése után egy gyerekszék lett a befutó, amit én "fellépőként" használok a mindennapokban. Az alacsonysága miatt  lett jobb, mint a többi. Ezen ülve a doboz leért a földre, és nem kellett megtartani.

**Zene**

Nem túlzok, mikor azt mondom (írom), hogy meditatív tevékenységgé vált a spárgázás. Olyan jellegű munka volt ez, ami közben elcsitult az agy. Nem is igazán gondolkodtam közben, csak csináltam. Szólt a meditációs zene, és azt vettem észre, hogy végeztem.

Ez külön ajándék még a dobozok mellé.


## Spárgázzunk, tekerjünk


* **első lépés:** a dobozok felesleges részeit levágtam, majd a hiányzó helyekre toldásként beragasztottam. Ezzel a lépéssel elértem, hogy "rendes" dobozunk legyen.

![doboz](/assets/tárolók/IMG_20190416_213033.jpg)
_A hiányzó rész kiegészítve, és beragsztva_



![doboz](/assets/tárolók/IMG_20190416_172619jav.jpg)



* **második lépés:** a dobozok sarkaihoz, és az oldalakra 2-3 centinként felragasztottam a kétoldalú ragasztót.


![doboz](/assets/tárolók/IMG_20190416_173226jav.jpg)


* **harmadik lépés:** a doboz aljánál indítottam a spárgát. A doboz oldalára 2-3 cm magasságban odaragasztottam a spárgát, majd visszakanyarítva elkezdtem tekerni.


![doboz](/assets/tárolók/IMG_20190416_173404.jpg)




* **negyedik lépés:** ...tekerni, tekerni... Feszesen tartottam a spárgát, és egymáshoz szorosan igazgattam a sorokat. A ragasztó csíkokhoz folymatosan erősen hozzányomtam a spárgát, hogy el ne engedjen.

![doboz](/assets/tárolók/IMG_20190416_175359.jpg)



![doboz](/assets/tárolók/DSCF2342.JPG)

Miután körbeértünk a dobozon, ragaszót pisztollyal meg lehet erősíteni a spárgát.




## A bélés

Nem vagyok varrónő, de valamennyire tudok varrni. 

A dobozok bélését is én készítettem. 

**Szabás**


Az oldalakat lemértem, és 2 cm varrás szélességet valamint a magasságához 2cm szegést, és a visszahajtás magasságát ráhagyva kiszabtam az anyagot.
Az aljánál is 1-1 cm volt oldalanként ráhagyás.

**Varrás**

Először az oldalakat varrtam össze. Színt színre fordítva, egy hosszú oldalt, egy röviddel, aztán a rövidhez a hosszút, majd végül a rövidet.

Ezzel összeállt a doboz négy oldala. Az aljánál a sarkokat összeillesztettem és körbe varrtam.  
Mikor elkészült, belepróbáltam a dobozba és gyönyörködtem egy kicsit.

Végül a tetejét beszegtem, és rávarrtam a diszítő szalagot.

És ezzel el is készült a designes tárolónk.

**Jó tanács:** A bélés anyagát varrás előtt érdemes beavatni. 


## Gombhoz a kabátot

Mivel mindent magunk csinálunk, készítünk, abban a szerencsés helyzetben vagyok, hogy meg tudtam szabni a polcok magasságát. A dobozokhoz készítette a polcot a férjem a mosókonyhában, konyhában, és még a hálószobában is. A hálóban a szekrény festése, átalakítása már úgy történt, hogy meg voltak a dobozok, így tökéletesen passzolnak egymáshoz.

> A mosókonyhában a polc az átalakítás során felszedett hajópadlóból készült, és nagyon-nagyon jó lett. A konyhai egy régi ablakkeretből, amit raklap tetejéről leszedett fából polcozott be a férjem. Az elvünk maradt a régi: olcsó legyen, de jó! 
(A mosókonyha külön posztot érdemel, hamarosan hozom) 






















 **+ 1 gondolat:**  
A képek nem egy doboz spárgázását mutatják be. Sokat spárgáztam, és nem mindegyiknél fotóztam. A fázis képeket a napokban csináltam, ezért térnek el a kész dobozoktól.


## Kapcsolódó cikkek


* [Hozzuk formába az otthonunkat!](/2019-03-26/dekoráció)
* [A Miházunk átváltozása](/2019-03-20/költözés)
* [Régi varrógép új élete!](/2019-02-12/varrogepasztal)
* [Ez aztán a változás!](/2019-04-11/külsőfalak)





 
