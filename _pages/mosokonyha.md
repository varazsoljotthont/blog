---
layout: post
title: "Legyen praktikus, hangulatos a mosókonyhánk!" 
permalink: /mosókonyha/
cover: /assets/mosokonyha/cover.jpg
image:
  path: /assets/mosokonyha/cover.jpg
  height: 300
  width: 300
---

**A mosókonyha nem luxus. És ha figyelembe vesszük a praktikum, a funkcionalitás, és az esztétika szempontjait, nem kell zárt ajtó mögé sem rejteni. Éppúgy a része lehet az otthonunknak, mint a lakás többi helyisége.**





Az én mosókonyhám az istállóból készült ([erről itt olvashatsz](/2019-04-30/mosokonyha)), épp ezért nagyon örültem, mikor végre burkolatot kapott, és elkezdett hasonlítani ahhoz, amit megálmodtam magamnak. 

## Berendezés

Szerettük volna minél olcsóbban megoldani mosókonyha a berendezését. Ezt csak úgy tudtuk megvalósítani, hogy (megint) SK készítettünk mindent. Természetesen ebben a projektben is a férjem volt a kivitelező, én pedig egy személyben a dizájner és a segédmunkás.


Több szempontunk is volt, mikor elkezdtük megtervezni, hogy hova mi kerüljön.

**Fontos volt, hogy a bútorzat legyen:**

* **olcsó**

* **méretre készült**

* **mutatós**

* **egyedi**


![tulipán](/assets/mosokonyha/IMG_20190430_195350.jpg)

A ház felújítás során amit lehetett megmentettünk, többek között [a hajópadlót is,](/2019-02-12/szobabetonozas) amit később újra felhasználtunk.






Így aztán, minden, de tényleg minden tárgy újrahasznosított lett a mosókonyhában.


## Ajtó, ablak, ablakpárkány

**Ajtó**


A mosókonyha és a kamra közti ajtó még a házátalakításból származik. Egy beltéri ajtó volt, de a házban nem akartuk megtartani. Férjem szögvasból csinált hozzá keretet, és beépítette.


![ajtó](/assets/talaljuk_ki/15jav.jpg)
_Kis átalakítás után tökéletes lett az ajtó mosókonyhába_


![ajtó](/assets/mosokonyha/kamrafelől.jpg)



**Ablak**

Az ablak bontásból származik. 

Az elsődleges szempont volt, hogy fából készült legyen, aztán pedig, hogy passzoljon a ház stílusához. Mindenképp négy osztásost akartam, hisz az előtér ablaka is ilyen.

Megcsiszoltam, átfestettem, és kiválasztottam a hozzá illő függönyt.

> A függöny nálam központi kérdés. 
Alaposan átrágom már a vásárlás előtt, hogy mi az ami leginkább beillik az adott helyiségbe, így az üzletbe már határozott elképzeléssel megyek. 


Köszönet Kapuváron <a href="https://www.google.hu/maps/uv?hl=hu&pb=!1s0x476c063a58733483%3A0x8530e31628e35499!2m22!2m2!1i80!2i80!3m1!2i20!16m16!1b1!2m2!1m1!1e1!2m2!1m1!1e3!2m2!1m1!1e5!2m2!1m1!1e4!2m2!1m1!1e6!3m1!7e115!4shttps%3A%2F%2Flh5.googleusercontent.com%2Fp%2FAF1QipMZt0VlFlQM2ClHuz8yynNak7fJJ87eZOKZ_rtx%3Dw284-h160-k-no!5zenN1enNpIGbDvGdnw7ZueSBrYXB1dsOhciAtIEdvb2dsZS1rZXJlc8Opcw!15sCAESAggH&imagekey=!1e10!2sAF1QipMZt0VlFlQM2ClHuz8yynNak7fJJ87eZOKZ_rtx&sa=X&ved=2ahUKEwjGyMmv_f_hAhXto4sKHdM_D-sQoiowDnoECA0QBg/" target="_blank">a Zsuzsi függönynek.</a> 

![ablak](/assets/mosokonyha/DSCF2662.JPG)





**Az ablakpárkány**

Mikor készült a mosókonyha, nem igazán tudtuk miből legyen a belső párkány. 
Csempét vagy hasonlót nem szerettünk volna. 
Fa mellett döntöttünk, de nem volt olyan széles deszka darabunk, ami elfedte volna. 
Némi gondolkodás után megszületett az ötlet.

Akác deszkából készítette a férjem, ami nagyszerűen rímel a megmentett gerendához is. Igaz, hogy ez is keskenyebb lett mint a párkány, de nagyon ötletes megoldása lett a dolognak.

A hiányzó részt misunggal öntötte ki, én pedig lekentem mosható, fehér festékkel.

Olcsó, egyedi és nagyon szép lett az ablak.


> A téli tüzelőnk egy részét akác deszka szél képezi. Valóságos kincsesbánya az ilyen barkácsoló családnak mint mi vagyunk.



![párkány](/assets/mosokonyha/párkány.jpg)


## A polc és a tároló dobozok


**Polc**

A polc a régi, bontott hajópadlóból született újjá. Férjem megcsinálta, szú ellen lekezeltem, majd festetettem.

Méretre készült, [a tároló dobozok](/2019-04-17/tárolók) adták a polcok közti távolság méretét. Így lett a legpraktikusabb hely kihasználtsága a mosókonyhának.

A polc alját egy régi ajtó betétje takarja, így nem lehet "belátni", és még mutatós is.

![polc](/assets/mosokonyha/polc.jpg)



**Tárolók**

A dobozok szintén az olcsó legyen de jó, elvünk alapján készültek. 

* **A hozzávalók:**

* **karton**

* **spárga**

* **kétoldalú ragasztó**

> Az [Ötletes tároló dobozok sajátkezűleg, vidéki stílusban](/2019-04-17/tárolók) posztnál részletesen leírtam az elkészítésüket.


## Mosdó

A mosdót kaptuk, a mosdópult saját ötlet.  
A felsőrésze akácfa darabokból, a szekrényke része pedig egy régi ajtóbetétjéből és egy használaton kívüli polcból készült.


![polc](/assets/mosokonyha/DSCF2724.jpg)


![polc](/assets/mosokonyha/DSCF2723.jpg)


## A szennyestartó 


A szennyestartó abszolút méretre készült, és a kábeldob kerítésünk középső darabjaiból állította össze a férjem. 

Az aljára kerekeket szerelt, hogy takarításkor könnyen tudjam mozgatni, az elejére szivecskét az oldalára pedig lyukakat vágott, hogy a szellőzése is meglegyen.



## Lámpa, óra

**Mennyezeti lámpa**


Az elképzelésem régi, ipari stílusú lámpa volt, de mikor megnéztem, hogy mennyibe kerülnek, elszomorodtam...

De nem is mi lennénk, ha nem lett volna a tervemnek megoldása.

A férjem ötlete volt mennyezeti lámpa. 

A miénk régen kis csibéket melegített.  
Rendeltem hozzá textil kábelt, mennyezeti rózsát, újra lett vezetékelve, lefújtam a búrát, és kész is lett.


![polc](/assets/mosokonyha/DSCF2322.JPG)



**Falikar és óra**

A varrógéphez szükségem volt egy kislámpára is. 

Ha jól emlékszem, nem volt 2000 Ft, szóval tényleg jó áron sikerült megvennem. Viszont a színe fekete volt, ami sehogy sem illett bele a tervezett dizájnba.

A faliórával ugyanez volt a helyzet, annyi különbséggel, hogy az fehér volt, ami ugyanúgy nem felelt meg nekem.



> Még a [dekorációknál írtam](/2019-03-26/dekoráció), hogy kiegészítő színnek a bordót választottam. Végig kíséri a házat, és a mosókonyhában is ez lett az a szín, ami a kéket kissé feldobja.

Bordó spryval egységes színűre fújtam a lámpákat és az órát, ezzel pedig meg lett az a hangulat, amit elszerettem volna érni. 


## Varrógép

A varrógépem közel 30 éves. Átfestettem fehérre, hogy passzoljon a berendezés többi darabjához..



* **A széket, a kis polcot, a bőröndöt egy kollégámtól kaptam (tudta, hogy nálam megmenekülnek ezek a régi darabok), felújítás után tökéletesen beillenek a mosókonyhába.**

* **[A tároló dobozokat](/2019-04-17/tárolók) én készítettem.**

* **... és még a nevét is kaptuk a helyiségnek. Mi csak Frau Zimmerként emlegetjük, ezt kapta a névadón. Szemben velünk egy osztrák házaspár lakik ( férj csak nagyon keveset beszél magyarul), és mikor készült a mosókonyha, kérdezgette, hog mi lesz ez... Mondtuk, hogy mosókonyha, ő meg, hogy: Ja, ja! Frau Zimmer! Nekünk pedig úgy megtetszett, hogy rajt is maradt.**


![tábla](/assets/mosokonyha/20228507_1281479718618061_3541910890656629635_n.jpg)

Ezekkel felújított tárgyakkal különleges hangulatú lett a mosókonyhám. Egyszerű, vidékies, romantikus és nagyon szerethető.


























 
 
 **+ 1 gondolat:**  
A kevesebb néha több. Mindenre igaz, érdemes szem előtt tartani...


<a href="https://www.facebook.com/Var%C3%A1zsolj-otthont-360330751226066/" target="_blank">Ha tetszett, kedveld a Facebook oldalt is</a> , itt még több érdekességet találsz a mindennapok varázslataiból.


## Kapcsolódó cikkek



* [A Miházunk átváltozása](/2019-03-20/költözés)
* [Eltűnt a beton, avagy burkolatok a házban](/2019-03-13/burkolatok)
* [Életre kelnek a falak](/2019-03-01/színesfalak)
* [Faljavítás itt, falazás ott!](/2019-02-18/afalak)




 




