---
layout: post
title: "Újra itt az ősz, és csordultig van szépséggel"
permalink: /ősz/
cover: /assets/ősz/cover.jpg
categories: [kert, dekor]
image:
  path: /assets/ősz/cover.jpg
  height: 300
  width: 300
---



**Az ősz maga a csoda. Színeivel, ízeivel, frisseségével sokunkat elvarázsol. A virágok, a gyümölcsök, a párás reggelek után előbújó nap olyanok, mint egy színdarabban a második felvonás; tartogat még számunkra meglepetéseket.**
 

## Ősz a kertben


Idén szinte menetrendszerűen érkezett meg a szeptember, és robbantak be élénkségükkel az ősszel virágzó növények a kertünkbe.

Már a kert tervezésénél gondoltam az őszre, hisz rengeteg évelő ontja ilyenkor is a virágait. A növények beszerzésekor figyeltem arra, hogy folyamatosan legyenek színes virágok úgy az udvaron, mint az Uradalomban.
A szellőrózsák, asterek, krizantémok és a különböző varjúhájak ültetésével igyekeztem megőrizni a kertünk szépséget az őszi hónapokra. 

képek


A talajtakaró rózsa a nyár kezdetétől október közepéig nyílik. Sokat ültettem belőle, épp a tartóssága miatt. A hortenzia számomra örök szerelem. Ahogy a színük változik, mindig más arcukat mutatják. Az őszi szellőrózsa fehér és rózsaszín magasan bókoló virága különös kecsességet visznek a többi növény közé. Az Aster (évelő őszirózsa) nagyon hálás virág. A kék és lila különböző árnyalataiban, valamint fehérben virágzik szeptember végétől késő őszig. Vibráló színe, gömb formája, ha akarna sem tudna észrevétlen maradni.

 ## Díszítsük a teraszt
 
 A terasz az a helyiség, ami a kültéri nappaliként is funkcionál, de közelebb hozhatjuk a kertünket is.


![szelfogo](/assets/szerszamtarolo/69276037_1244988145661837_7814371276251725824_nj.jpg)
_Itt még eredeti szerepét betöltve állt a szélfogó_








**Belelátni az újat**

Gyorsan átfutattam, hogy vajon miért is tetszik ez nekem, hisz' ebben a formájában nekünk semmire sem jó.

A legfőbb hiányossága az volt, hogy nem volt hátulja.

...és mégis... 

...láttam benne valamit.

Tudtam, hogy náluk feleslegessé vált, így gyorsan meg is kérdeztem a házigazdát, hogy mi a szándéka az elbontás után. 

![idézet](/assets/szerszamtarolo/javitottidezet.jpg)




"Hát, a fiúkkal elvisszük hátra, és majd csinálok belőle valamit" - mondta a barátunk. Talán látszott rajtam valami csalódottság féle, mert hamarosan visszakérdezett, hogy miért érdeklődöm.
Tán' lenne valami ötletem?



És akkor, abban a pillanatban bevillant a kép, hogy miért tetszik nekem ez a szélfogó. 
Újjászületve tökéletes szerszámtároló, kerti házikó lehetne az Uradalomban.

Jó barátunk gondolkodott: ideje nincs túl sok, hely sincs igazán, a munka is sok lenne vele, hát vigyük, ha nekünk tetszik!



![szelfogo](/assets/szerszamtarolo/20180916_141605j.jpg)
_Elbontva, és nekem ajándékozva_   

Azért azt el kell mondanom, hogy a férjem eközben csak kapkodta a fejét. Nincs elég feladat és lom otthon, én pedig rászervezek a dolgokra. De ismer engem, én pedig őt. Tudja, hogy megbízhat az ötleteimben, én pedig teljesen megbízom benne, hogy a kigondolt dolgokat kitűnően meg tudja valósítani.



## Hogy lesz ez elszállítva?


A szállítás nem kis átgondolást igényelt. A méret és a sok ablak miatt nem volt egyszerű.

![szelfogo](/assets/szerszamtarolo/20180916_141558j.jpg)

Még a helyén kitörték az üvegeket, hogy szállítás közben ne okozzonak gondot, majd a bitumenzsindelyt is lebontották a fiúk. Végül az egészet kettévágták, hogy felférjen az utánfutóra.

![szelfogo](/assets/szerszamtarolo/20180916_141508ja.jpg)
_Darabolásra előkészítve_

A felrakás és az alapos rögzítés után kb: 25 km/h sebességgel elhoztuk haza.

Itthon a lepakolás után következett részemről az örömködés, férjem részéről pedig a gondolkodás, hogy hogy lesz ebből kerti ház?



## Összeállítás
Mikor hazahaztuk, letettük a kertben és napokig csak kerülgettük. Tervezgettük, hogy hova kellene felépíteni, merre nézzen, milyen legyen.

Mikor megtaláltuk a helyét, a férjem apránként elkezdte újra összerakni.



**Az újjáépítés lépései**


* A kiválasztott hely felszabadítása

* A szélfogó darabjainak odacipelése az új helyre

* Összehegesztés

* A nyitott oldal lezárása

* Az aljzat lerakása bontott téglával

* Régi lambéria kiváltása új lécekre

* Tető átalakítása

* Cserepezés

* Festés, üvegezés

* Járda lerakása, hogy sár mentesen tudjuk megközelíteni

![szelfogo](/assets/szerszamtarolo/20181008_153630j.jpg)
_Itt már a helyén. Újra lécezve, lefestve, de még üveg és tető nélkül_


> Sajnos, nem készültek fázis fotók. Egész egyszerűen megfeledkeztünk róla.

A kis tárolónkat belülről még körberakta a férjem hungarocellel, így tavaszonként már itt is elő tudom nevelni a növényeket.

![szelfogo](/assets/szerszamtarolo/IMG_20190409_094737.jpg)
_Nem is tudom, hogy eddig hol fértek el a dolgaim_


![szelfogo](/assets/szerszamtarolo/56913218_379139989345142_7750835395545268224_nj.jpg)

## Funkcióváltás


Ahogy a kis házikó ott állt a növények között, el is veszítette a szélfogó jellegét. Szinte teljesen bepasszolt a kertünk hangulatába.



Egy hibája volt csak a dolognak. Azon a helyen amit kiválasztottunk eper volt, de én körben színes virágokkal képzeltem el.
Így aztán nem maradt más választásom, mint áttelepíteni az epret, és utána elkezdtem beültetni a házikó elejét mindenféle növénnyel.

![szelfogo](/assets/szerszamtarolo/IMG_20190408_172607.jpg)
_Még ősszel elültettem a hagymás virágokat_




## Kis szépítések

Ahhoz, hogy teljes legyen a kép, szükség volt még pár apróságra.

**Függöny**

Olyan csupasz volt szegényke, hogy muszáj volt felöltöztetnem. 
A neki való anyagot régóta őrizgettem. Kereste a helyét, és ide tökéletesenk bizonyult.  
Pár óra alatt megvarrtam, felraktam és ezzel az apró kiegészítéssel teljesen átváltozott.



**Oromdeszka**


A tető lezárásaként elkészült az oromdeszka, és felkerült rá a dísz is. Így lett befejezett az új cseréptető.


![szelfogo](/assets/szerszamtarolo/IMG-20190414-WA0000j.jpg)
_Már csak festeni kell_


**Dekorációk**

Mióta elkészült volt már egy karácsony és egy húsvét. Szerettem a házikót feldíszíteni, és ezekkel a házilag készült koszorúkkal a kertbe is kicsalogattam az ünnepet.



![szelfogo](/assets/szerszamtarolo/IMG_20181219_183053_207.jpg)
_Karácsonyi hangulatban_



![szelfogo](/assets/szerszamtarolo/IMG_20190105_091209_484.jpg)
_A koszorúk szőlővenyigéből készültek_



![szelfogo](/assets/szerszamtarolo/IMG_20190410_232244_807.jpg)
_Húsvéti díszben_


![szelfogo](/assets/szerszamtarolo/IMG_20181218_212257_024.jpg)
_A csuhéból készült dekor éven át a házikóban van_


## Jó ötlet volt

Nagyon megkedveltem a kis tárolónkat.  
Igaz, sok feladat volt, hogy a szélfogó átalakuljon kerti szerszámossá, de ez megint csak egy olyan projektünk lett, amit nem bántunk meg. Nagy segítség, hogy egy helyen tudom tartani a virágföldet, tápoldatokat, cserepeket, a kerti szerszámaimat. De elférnek itt a téli kerti dekorációk is, és az már csak bónusz, hogy az épületet magát is lehet csinosítani.

![szelfogo](/assets/szerszamtarolo/IMG_20190817_190539jjj.jpg)
_Pár nappal ezelőtt készítettem ezeket a képeket_

![szelfogo](/assets/szerszamtarolo/j.jpg)

![szelfogo](/assets/szerszamtarolo/IMG_20190818_083724.jpg)
_Szeretem, ahogy megbújik a kertben_



**+ 1 gondolat:**   
Azt hiszem, hogy a kerti szerszámosunk / házikónk egy újabb jó példa arra, hogy nem minden pénz kérdése. Ötlettel, munkával, kreativitással, a régi - esetleg kidobásra szánt - dolgokból is lehet még használhatót készíteni.



Ha tetszett, kedveld a <a href="https://www.facebook.com/Var%C3%A1zsolj-otthont-360330751226066/" target="_blank">Facebook oldalt</a> is. Itt még több érdekességet találsz a mindennapok varázslataiból.

<a href="https://www.instagram.com/varazsoljotthont/?hl=hu/" target="_blank">Kövess az Instagramon</a> is, és sok olyan fotót láthatsz, ami a blogról vagy a Facebook oldalról kimaradt.




## Kapcsolódó cikkek

* [Ilyen volt, ilyen lett: így lett a kaszálóból romantikus, vidéki kert](/2019-06-26/kulsokorlet)
* [Így lett a tüzifa az otthonunk dísze](/2019-05-16/fábólkreatívan)
* [Bontott tégla varázsa az otthonunkban](/2019-04-23/tegla)
* [Hozzuk formába az otthonunkat!](/2019-03-26/dekoráció)






