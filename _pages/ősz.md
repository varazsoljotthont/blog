---
layout: post
title: "Újra itt az ősz, és csordultig van szépséggel"
permalink: /ősz/
cover: /assets/ősz/cover.jpg
categories: [kert, dekor]
image:
  path: /assets/ősz/cover.jpg
  height: 300
  width: 300
---



**Az ősz maga a csoda. Színeivel, ízeivel, frisseségével sokunkat elvarázsol. A virágok, a gyümölcsök, a párás reggelek után előbújó nap olyanok, mint egy színdarabban a második felvonás; tartogatnak még számunkra meglepetéseket.**
 

## Ősz a kertünkben


Idén szinte menetrendszerűen érkezett meg a szeptember, és robbantak be élénkségükkel az ősszel virágzó növények a kertünkbe.

Már a kert megtervezésénél gondoltam az őszre, hisz rengeteg évelő ontja ilyenkor is a virágait. A növények beszerzésekor figyeltem arra, hogy folyamatosan legyenek színes virágok úgy, az udvaron, mint az "Uradalomban". A nyári időszakról sok virág tartott velem az őszbe is. A talajtakaró rózsáim szinte folyamatosan virágoznak, a különböző hortenziák a hónapok múlásával változtatják a virágaik színét, és ezzel a kis trükkel mindig új arcukat mutatják.  
Nem tudom megunni őket.
A szellőrózsák, asterek, krizantémok és a különböző varjúhájak ültetésével pedig igyekeztem kitolni virágzási időszakot, és ezzel megőrizni a kertünk szépséget az őszi hónapokra. 

![ősz](/assets/ősz/IMG_20191001_075620.jpg)
_Élénk színek az októberi kertben_

![ősz](/assets/ősz/IMG_20190923_093510.jpg)
_A szellőrózsa könnyedén ringatja virágait_
 
 ![ősz](/assets/ősz/IMG_20191003_074034.jpg)
 _A krizantém, a varjúháj cserépben is jól érzi magát_
 
 ![ősz](/assets/ősz/IMG_20191002_075218.jpg)
 _A vadszőlő ilyenkor mutatja meg az igazi szépségét_
 
 ![ősz](/assets/ősz/IMG_20190930_162309.jpg)
 _Asterek, díszfüvek tökéletes harmóniája_
 
Az udvaron szívesen használok igazi, falusias dekorációt is. Volt már nálunk gesztenye zsomporban, makk tálkában, most pedig kukorica van a fatárolón.
 
 
 ![ősz](/assets/ősz/IMG_20190113_160213_126.jpg)
 _Dekoráció a fatárolón_
 
 
 
## Díszítettem a teraszt, az ablakot
 
Nálunk a terasz központi helyiség. Innen indulunk, és ide érkezünk haza. Számomra fontos, hogy hangulatos, hívogató legyen, és ezt a minden évszakban a diszítéssel tudom elérni.
Szabadjára engedtem a fantáziámat, és a virágok, dísztökök, az apró kis figurák, valamint a virágládák segítségével sikerült megteremteni azt az őszi teraszt, mait elképzeltem magamnak.
Az álmos reggeleken mindig jókedvre derít a sok kedves virág.


![ősz](/assets/ősz/IMG_20191003_083408_430.jpg)
 _A dísztökök és a régi teknő jól illenek egymáshoz_
 
 
![ősz](/assets/ősz/IMG_20191003_073308.jpg)
_Koszorú, szárított hortenzia, virág egy helyen_

![ősz](/assets/ősz/IMG_20191003_073400.jpg)




Az ablakpárkányra is tettem dekorációt. 

Szívesen ültetek össze különböző virágokat, ügyelve a színek, magasságok, formák harmóniájára. 
A krizantém, árvácska, csarab, és a kerámia gomba, külön - külön és egyben is az ősz kellékei lettek. 

![ősz](/assets/ősz/IMG_20190923_101740.jpg)
 _A virágláda is ősziesre váltott_
 
 
 ![ősz](/assets/ősz/lada.jpg)
 _A virágláda is ősziesre váltott_



## Őszies hangulat a "Miházunkban"


A lakásba nem igazán szoktam bevinni az évszakok váltakozását, de mégis mindennap jelen van.

Az asztalon a szalvéta nem csupán kellék, hanem dísz is. Passzol az őszhöz, de az asztalterítőhöz is.

![ősz](/assets/ősz/IMG_20191004_072938.jpg)
 _A szalvéták színét hozzá hangolom az asztalterítő színéhez_


![ősz](/assets/ősz/IMG_20191004_073631.jpg)
 _Gomba, szőlő, dísztök a szalvétán is_



A teázás is ilyentájt kerül újra előtérbe, és mi nagyon szeretjük szép bögréből elfogyasztani. A pipacsos igazán stílusos darab, és a hűvös napokon ebből a bögréből még jobban esik a forró tea.


![ősz](/assets/ősz/IMG_20191004_072205.jpg)
 _Csípős a reggel_


![ősz](/assets/ősz/IMG_20191004_072128.jpg)
 _A hűvös reggelen egy tea indulás előtt?_
 
 

Van még egy nagy kedvencünk, amit ősszel sokszor készítek. Ez a sütőtök krémleves. Pirított tökmaggal az igazi, és a "gyerekek" kedvence lett az évek alatt.

![ősz](/assets/ősz/71307821_554556295348118_1839788492947718144_n.jpg)
 _Sütőtök, magvak és kész is az őszi leves_

A szezonális gyümölcsök mindig ott vannak a konyhában. Az alma, a körte, a szőlő íze hozzá tartozik az őszhöz. 

![ősz](/assets/ősz/IMG_20191004_072736.jpg)
 _Alma, körte, szőlő_

![ősz](/assets/ősz/IMG_20191004_072752_n.jpg)



És végül, de nem utolsósorban meg kell említenem a csipkebogyót is. Minden ősszel- miután egy kicsit megcsípte a dér - szedünk egy jó adagot. Átmosom, lecsepegtetem, összeaprítom, sütőben kiszárítom és teaként minden reggel ezt isszuk. 
Hamarosan megint megyünk, hogy beszerezzük az idei télre elegendő mennyiséget.


![ősz](/assets/ősz/hecsedli.jpg)







Az ősz ezer szépséget tartogat számunkra, csak nyitott szemmel kell járni. A nyár sem nyújt olyan tüzes színeket, mint ez az évszak. Örüljünk neki, használjuk ki a benne rejlő lehetőségeket! Hisz' végre van időnk elolvasni a tavasz óta félretett könyvet, elmenni a barátokhoz, vagy csak egy bögre forró teával kiállni a teraszra, és csodálni az ecetfa csodálatos színét. 




Ezekben én igazi boldogságot találok. 









