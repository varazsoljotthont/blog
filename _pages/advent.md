---
layout: post
title: "Kreatív advent, avagy legyen stílusa a télnek "
permalink: /advent/
cover: /assets/advent/ablak.jpg
categories: [kert, dekor]
image:
  path: /assets/advent/ablak.jpg
  height: 300
  width: 300
---



**Szeretem a telet... És legalább ennyire szeretem a készülődést a karácsonyra. Az advent időszaka épp erről a várakozásról szól. Öltöztessük hát díszbe a környezetünket, hogy méltón fogadjuk a legszebb ünnepet! Azt hiszem, ebben az esetben is igaz a mondás, miszerint az út épp olyan fontos, mint a cél maga.**

## Hangolódjunk a télre!


Az október végi óraátállítással egyidőben jelentkezik bennem az igény a fényre, a bensőséges hangulatra.  
Ezért is kedves számomra a november végén kezdődő advent, hisz' ebben a pár hétben megszelídíthetjük a tél komorságát a szebbnél szebb dekorációkkal.

**Fények az udvaron**

Ha választanom kellene a számomra legkedvesebb téli dekorációk közül, egyértelműen a kültéri fények nyernének. A hangulat, melyet az apró fények összesége idéz elő, számomra a csodával határosak.  

![karácsony](/assets/advent/IMG_20191115_193748.jpg)

Nincs túl sok fényfüzérünk.
A teraszunk pillérei között, a járdán két cserepes tujánkon és egy raklapból készített fenyőfán van csak karácsonyi világítás.

Hogy ez sok vagy kevés ízlés dolga, én próbáltam ebben is mértéket tartani. Tudjátok, a kevesebb néha több.

Semmiképpen nem akartam keverni a hideg-meleg árnyalatokat, ezért hogy egységessé váljon az udvar, mindenhova hideg fehér színűt választottam. Nekem ez adja vissza leginkább az évszakhoz illő jeges hangulatot.

## Koszorúk, kopogtatók és más csecse-becsék

Az udvar és a különböző épületek sem maradhatnak ki a téli hangulatból.  



**Koszorúk házilag...**


A koszorúkhoz az alapot a férjem szőlővenyigéből készíti, és én díszítem fel. A piros csipkebogyó és a borostyán remekül illik a "Miházunk" vidékies stílusához. Kiegészítésként használtam már rozsdásított hungarocell golyót, szódabikarbónából készült díszt, kicsi kerámiákat...  
Csak a fantáziánkon múlik, hogy tesszük egyedivé a koszorúalapot.


![karácsony](/assets/advent/FB_IMG_1544543639120.jpg)
_Kis csizma, borostyán és hóbogyó a koszorún_

![karácsony](/assets/advent/IMG_20181226_112525_136.jpg)
_A kisház sem maradhat ünnepi dísz nélkül_


![karácsony](/assets/advent/IMG_20190105_091209_484.jpg)
_A hófedte koszorú igazán stílusos_

**...és ha nem tudunk készíteni**

Van, hogy a hétköznapi elfoglaltságok közepette nem érünk rá házilag dekorációkat készíteni, vagy talán gondot jelent a hozzávalók beszerzése.  
Sebaj!  
A karácsony nem is lenne karácsony, ha olykor olykor nem lepnénk meg az otthonunkat - és magunkat - egy-egy dekorációval. De a készen vásárolt díszek esetében is törekszem a természetességre, hogy meg legyen az összhang a már meglévő dolgainkkal.




![karácsony](/assets/advent/IMG_20181214_093810.jpg)
_A sufniba vezető ajtó is ünneplőbe öltözött_

A bejárati ajtón lévő kopogtató régi kedvenc. 

![karácsony](/assets/advent/IMG_20191116_141029.jpg)

## Mindenből lehet dekoráció

A különböző anyagok felhasználásával a téli udvart is hangulatba lehet hozni.

**Kaspók, cserepek**


A bádogfazékban nyáron muskátli volt, télen tuja és fenyőtoboz kerül bele.

![karácsony](/assets/advent/IMG_20181212_143016.jpg)
_Tujaágak, tobozok, csillag. Igazi karácsonyi kellékek_



A [kertilak](/2019-08-18/szerszamtarolo) mellé is került egy kicsi fenyőfa.  
A hungarocell alapra fenyőágakat ragasztottam, és az egészet egy agyagkaspóba tettem. Pár házilag készült dekoráció került még rá, és  heteken át díszítette a kertet. 

![karácsony](/assets/advent/47379763_1797705040328857_5196451510904422400_o.jpg)
_Ötletes dekoráció fillérekből_

**A [hulladékfa](/2019-05-16/fábólkreatívan) is lehet alapanyag**

Tűzre szánt raklap, hasábfa, ágak, mind mind lehetőség arra, hogy készítsünk valami új dekorációt. 


![karácsony](/assets/advent/IMG_20181209_105801.jpg)

A raklap felső részét használtuk fel a kinti karácsonyfához. Miután formára vágta a férjem, régi kötéllel és szalma díszekkel dekoráltam.


![karácsony](/assets/advent/IMG_20181210_074224.jpg)

Egy hasábfa, dekorgumi, hungarocell labda és zsenília drót. Ennyi kellett csak az angyalkához.


## Kerti advent




![karácsony](/assets/advent/IMG_20181214_093744.jpg)
_A természet mindig szépet alkot_

Ne felejtsük el a természettől kapott dekorációkat sem. A fenti a képen a mályva deres magháza tökéletes kiegészítése a téli hangulatnak. A hunyor is ilyenkor kezdd el virágozni, és a kertben, teraszon egyaránt mutatós.



![karácsony](/assets/advent/IMG_20181214_155923.jpg)
_A tél virága, a hunyor_


![karácsony](/assets/advent/47282201_1797703346995693_8686143830820388864_o.jpg)
_Igazi kertészes adventi koszorú_


## Ünneplőben az ablak
 
Az ablak, az ablakpárkány nagyon jól dekorálható.  Lámpásokkal, ládadíszekkel, örökzöldekkel más -más hangulatot tudunk elérni.
 
Két éve fenyőágból, csillagból, borostyánból, karácsonyi gömbből csináltam meg több ablakdíszt. Nagyon hangulatos volt, és az már csak bónusz, hogy hónapokon át megtartották az eredeti formájukat.


![karácsony](/assets/advent/ablak.jpg)
_Ugye, hogy hangulatos?_

 ![karácsony](/assets/advent/24785122_1396179730481392_5240949833940383623_o.jpg)
 
Tavaly télen hungarocell kúpokból készítettem a téli ablakdekort. Kőpasztával és rozsdaeffektel egy régi fiókot és dobozt gondoltam újra.


![karácsony](/assets/advent/IMG_20181211_172248_805.jpg)


![karácsony](/assets/advent/47317636_1797701786995849_16379892870414336_o.jpg)
_A ládában, ablakban is ott vannak a csillagok_ 

 ![karácsony](/assets/advent/47453930_1797701770329184_6101270076424454144_o.jpg)



## A játékos ötletek

**Séta a természetben**

Tavasztól őszig a ház körüli munkák miatt kevesebb időnk van, de télen szinte mindennap gyalogolunk egy jót. Hétvégén - mikor sikerül világosban elindulnunk - a határt vesszük célba, s közben az őzikéket, nyuszikat is kifigyeljük.

**Hóember, hóangyal**

Sportolunk is, szórakozunk is, miközben hóembert építünk. Jó móka, és nem életkor függő. Bevallom, hóangyalt is szoktam csinálni, sőt, még szánkózni, csúszkálni is szoktunk.

 ![karácsony](/assets/advent/IMG_20190105_122757.jpg)
 _Minden évben építünk hóembert_


A hideg után pedig jöhet egy kis vitamin utánpótlás. 

 ![karácsony](/assets/advent/IMG_20181222_122050.jpg)

**Advent otthon**

Van még egy téli programunk, amit én "paraszt adventnak" neveztem el, a szó legszebb értelmezésében. 
Az adventi vásárok mintájára találtam ki; van itt hideg, karácsonyi dal, tea, forraltbor, rágcsálnivaló, fények, beszélgetés.

Szigorúan kint, a teraszon tartjuk a szomszédokkal, barátokkal. Beszélgetünk egy jót, forraltborozunk, teázunk, jól átfagyunk és élvezzük az együtt töltött időt. 

Évek óta megrendezzük, és nagyon úgy tűnik sikerült új hagyományt teremtenünk.

Ugye, milyen sok lehetőséget rejt a tél?  Csak rajtunk múlik, hogy mennyire tesszük szerethetővé.

**+ 1 gondolat:**   
Ha nem tudsz változtatni a körülményeken, változtass a hozzáállásodon - tartja a bölcs mondás, és én teljesen egyetértek vele. Akkor is lesz tél és hideg, ha nem látjuk szívesen. Vegyük hát észre a sok szépséget, amit ez az évszak képes adni nekünk, és máris jobb színben látjuk a világot. 


Ha tetszett, kedveld a <a href="https://www.facebook.com/Var%C3%A1zsolj-otthont-360330751226066/" target="_blank">Facebook</a> oldalt, itt még több érdekességet találsz a mindennapok varázslataiból.

Kövess az <a href="https://www.instagram.com/varazsoljotthont/?hl=hu/" target="_blank">Instagramon</a> is, és sok olyan fotót láthatsz, ami a blogról vagy a Facebook oldalról kimaradt.



## Kapcsolódó cikkek


* [Az ősz a szépség maga, az ősz gyönyörű!](/2019-10-14/ősz)
* [Rusztikus terasz ötletes megoldásokkal, hangulatos dekorációkkal](/2019-08-01/teraszdekor)
* [Ilyen volt, ilyen lett: így lett a kaszálóból romantikus, vidéki kert](/2019-06-26/kulsokorlet)
* [Hozzuk formába az otthonunkat!](/2019-03-26/dekoráció)



