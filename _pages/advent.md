---
layout: post
title: "Kreatív advent, avagy ötletek karácsonyra"
permalink: /advent/
cover: /assets/advent/cover.jpg
categories: [kert, dekor]
image:
  path: /assets/advent/cover.jpg
  height: 300
  width: 300
---



**Szeretem a karácsonyt. ...és legalább ennyire szeretem az ünnepet megelőző adventi időszakot is. Ha már karácsony előtt ünneplőbe öltöztetjük az otthonunkat, akkor a zord telet széppé, az ünnepet pedig még varázslatosabbá tudjuk változtatni. Azt hiszem, az év legszebb ünnepére is igaz a mondás, miszerint az út épp olyan fontos, mint a cél maga.** 
 

## Hangolódjunk a télre


Az október végi óra átállítással egyidőben jelentkezik bennem az igény a fényre, a bensőséges hangulatra.  
Ezért is kedves nekem a november végén kezdődő advent, 'hisz ebben a pár hétben a szebbnél szebb dekorációkkal megszeldíthetjük a tél komorságát.

**Fények az udvaron**

Ha ki kellene választanom a számomra legkedvesebbet a téli dekorációk közül, egyértelműen a kültéri fények nyernének.  
Az a hangulat, amit ezek az apró fények képesek előidézni, szerintem a csodával határosak.

![karácsony](/assets/advent/IMG_20191115_193748.jpg)

Nincs sok fényfüzérünk, igyekeztem ebben is mértéket tartani. (Tudjátok, a kevesebb néha több.)  
A terasz pillérei közt, a járdán két cserepes tuján, és egy raklapból készített fenyőfán van csak karácsonyi világítás.

Semmiképpen nem akartam keverni a hideg-meleg árnyalatokat, ezért hogy egységessé váljon az udvar, mindenhova hideg fehér színűt választottam. Nekem ez adja vissza leginkább az évszakhoz illő jeges hangulatot.

## Koszorúk, kopogtatók és más csecse-becsék

Az udvar és a különböző épületek sem maradhatnak ki az adventi hangulatból.  



**Koszorúk házilag...**


A koszorúkhoz az alapot szőlővenyigéből készítjük, és én mindig máshogy diszítem fel. A piros csipkebogyó és a borostyán remekül illik a "Miházunk" vidékies stílusához. Kiegészítésként használtam már rozsdásított hungarocell golyót, szódabikarbónából készült díszt, kicsi kerámiákat...  
Csak a fantáziánkon múlik, hogy tesszük egyedivé a koszorúalapot.


![karácsony](/assets/advent/FB_IMG_1544543639120.jpg)
_Kis csizma, borostyán és hóbogyó a koszorún_

![karácsony](/assets/advent/IMG_20181226_112525_136.jpg)
_A kisház sem maradhat ünnepi dísz nélkül_


![karácsony](/assets/advent/IMG_20190105_091209_484.jpg)
_A hófedte koszorú igazán stílusos_

**...és ha nem tudunk készíteni**

A karácsony nem is lenne karácsony, ha olykor-olykor nem lepnénk meg az otthonunkat egy-egy dekorációval. A készen vásárolt díszek esetében is törekszem a természetességre, hogy meg legyen az összhang a már meglévő dolgainkkal.


A sufniba vezető ajtó is ünneplőbe öltözött.

![karácsony](/assets/advent/IMG_20181214_093810.jpg)
_Egyszerűségében szép_

A bejárati ajtón lévő kopogtató régi kedvenc. 

**Mindenből lehet dekoráció**

A különböző anyagok felhasználásával a téli udvart is hangulatba lehet hozni.

A bádogfazékban nyáron muskátli volt, télen tuja és fenyőtoboz van.

![karácsony](/assets/advent/IMG_20181212_143016.jpg)
_Tujaágak, tobozok, csillag. Igazi karácsonyi kellékek_

A [kertilak](/2019-08-18/szerszamtarolo) mellé is került egy kicsi fenyőfa.  
A hungarocell alapra fenyőágakat ragasztottam, és az egészet egy agyagkaspóba tettem. Pár házilag készült dekoráció került még rá, és  heteken át díszítette a kertet. 

![karácsony](/assets/advent/47379763_1797705040328857_5196451510904422400_o.jpg)
_Ötletes dekoráció fillérekből_




![karácsony](/assets/advent/47282201_1797703346995693_8686143830820388864_o.jpg)
_Igazi kertész adventi koszorú_

Ne felejtsük el a természettől kapott dekorációkat sem. A fenti a képen a mályva deres magháza tökéletes kiegészítése az ünnepi hangulatnak. A hunyor is ilyenkor kezdd el virágozni, és a kertben teraszon egyaránt mutatós.

![karácsony](/assets/advent/IMG_20181214_093744.jpg)

![karácsony](/assets/advent/IMG_20181214_155923.jpg)


## Ünneplőben az ablak
 
Az ablak, az ablakpárkány nagyon jól dekorálható.  Lámpásokkal, ládadíszekkel, örökzöldekkel más -más hangulatot tudunk elérni.
 
Két éve fenyőágból, csillagból, borostyánból, karácsonyi gömbből csináltam meg több ablakdíszt. Nagyon hangulatos volt, és ami még fontos, hogy hónapokon át megtartotta az eredeti formáját.
 
 ![karácsony](/assets/advent/ablak.jpg)
_Ugye, hogy hangulatos?_

 ![karácsony](/assets/advent/24785122_1396179730481392_5240949833940383623_o.jpg)
 
Tavaly télen hungarocell kúpokból készítettem a téli ablakdíszt. Kőpasztával és rozsdaeffektel egy régi fiókot és dobozt gondoltam újra.


![karácsony](/assets/advent/IMG_20181211_172248_805.jpg)


![karácsony](/assets/advent/47317636_1797701786995849_16379892870414336_o.jpg)
_A ládában, ablakban is ott vannak a csillagok_ 

 ![karácsony](/assets/advent/47453930_1797701770329184_6101270076424454144_o.jpg)









**+ 1 gondolat:**   
Azt hiszem, hogy a kerti szerszámosunk / házikónk egy újabb jó példa arra, hogy nem minden pénz kérdése. Ötlettel, munkával, kreativitással, a régi - esetleg kidobásra szánt - dolgokból is lehet még használhatót készíteni.



Ha tetszett, kedveld a <a href="https://www.facebook.com/Var%C3%A1zsolj-otthont-360330751226066/" target="_blank">Facebook oldalt</a> is. Itt még több érdekességet találsz a mindennapok varázslataiból.

<a href="https://www.instagram.com/varazsoljotthont/?hl=hu/" target="_blank">Kövess az Instagramon</a> is, és sok olyan fotót láthatsz, ami a blogról vagy a Facebook oldalról kimaradt.




## Kapcsolódó cikkek

* [Ilyen volt, ilyen lett: így lett a kaszálóból romantikus, vidéki kert](/2019-06-26/kulsokorlet)
* [Így lett a tüzifa az otthonunk dísze](/2019-05-16/fábólkreatívan)
* [Bontott tégla varázsa az otthonunkban](/2019-04-23/tegla)
* [Hozzuk formába az otthonunkat!](/2019-03-26/dekoráció)



