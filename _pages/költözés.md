---
layout: post
title: "Átalakult a Miházunk" 
permalink: /költözés/
cover: /assets/előtte-utána/cover.JPG
image:
  path: /assets/előtte-utána/cover.JPG
  height: 300
  width: 300
---

**Amikor a házat megvásároltuk csak sejtettük, hogy mennyi feladat vár majd megoldásra, és a végeredményt sem láthattuk előre. Teljesen biztos vagyok abban, hogy a sikerhez nagy mértékben az is hozzájárult, hogy örömmel dolgoztunk a házunk felújításán. Lelkesedésünk azóta sem hagyott alább, és folyamatosan valósítjuk meg a terveinket. Továbbra is ketten, továbbra is tartva a célkitűzésünket, miszerint: Olcsó legyen, de jó!**

![idézet](/assets/előtte-utána/IMG_20190318_111544jav.jpg)


## Mit is csináltunk 3,5 hónap alatt?



A lakótér felújítását már olvashattátok a blogon. 

Az ott leírt munkáknak az elvégzése volt a legfontosabb. Igaz, a ház lakható lett volna felújítás nélkül is, de a mai követelményeknek nem felelt meg. A munkálatokat addig szerettük volna elvégezni, amíg nem ott éltünk.


**A legfontosabb munkák voltak:**

* a nyílászárok cseréje
* a központi fűtés kialakítása
* teljeskörű villanyászati felújítás
* a helyiségek áthelyezése
* a szobák betonázása
* a falak bontása, ill befalazása
* újra vakolás
* festés 
* burkolás

Sok munka volt,  és ha több időnk lett volna, azt hiszem pár dolgot másként is csinálunk.
De a ház tökéletesen funkcionál, mi szeretjük, és ennyi épp elég!


> Nagyon fontos, hogy a mesteremberekkel alapos legyen a kommunkáció. Időben kell szólni nekik, és a munka megkezdése előtt újra rákérdezni, hogy rendben van-e az időpont. Ez nem kukacoskodás. Ez elengedhetetlen ahhoz, hogy gördülékenyen menjen minden munka.

Néhány kép a felújítás után: 


![konyha](/assets/előtte-utána/konyha.jpg)
_Konyha_

![nappali](/assets/előtte-utána/IMG_20190311_085045előtte-utána.jpg)
_Nappali_

![előtér](/assets/előtte-utána/IMG_20190311_085433előtte-utána.jpg)
_Előtér 1_

![előtér](/assets/előtte-utána/53382599_362051337720674_7760969830441680896_n.jpg)
_Előtér 2_


![előtér](/assets/előtte-utána/IMG_20190311_085754előtte-utánajav.jpg)
_Fürdőszoba_

A képeken látszik, hogy a berendezések is a mi kezünk munkáját dicsérik:

* a nappali polc rendszere, az asztal, a dekorációk. 
* a hűtő melletti polc a tárolókkal, a konyhában az étkezőasztal és a székek színét a konyhához "igazítottuk"
* a fürdőszobában a pad és a dekorok
* az előtérben a pad, a faliszőnyeg a párnákkal, a fogas, a tároló, a dekoráció

## Összefoglaló az elmúlt 4 évről

A fenti munkákon kívül  már szinte mindent átalakítottunk, felújítottunk, újra gondoltunk...


A leglátványosabb változás a ház külsejét érintette.

Újra vakoltuk, szigeteltük, majd festettük a falakat, megszüntettük az istállót. 

![ház](/assets/előtte-utána/utca.jpg)
_Előtte-utána_


![ház](/assets/előtte-utána/udvar.jpg)
_Az udvar felől is nagy a változás_

**Ezen a két képen is látszik, hogy milyen sok minden változott.**

* eltűnt az istálló, a helyén mosókonyha, kamra és kazánház lett
* épült egy terasz 
* udvar felől is elkészült a vakolás és a lábazat 
* a járdák tégla burkolatot kaptak 
* a "hátsó" ajtónál lett egy kis előtető
* az egész ház ereszcsatornát kapott


**...és ami nem látszik a képeken...**

* a két melléképület teljesen átalakult
* készült egy kerti rom (pihenő rész)
* a kerítés az "Uradalomban"
* az udvar megszépült, és nagyjából gyommentes is lett
* kialakítottunk egy nagy virágos kertet
* folyamatban van a kocsibeálló építése
* hamarosan kész a tetőterasz 



![udvar](/assets/előtte-utána/20180709_183001.jpg) 
_Az egyik újjászületett melléképület_
 
 


![udvar](/assets/előtte-utána/DSCF3424.JPG) 
_Az évelő ágyással egy álom teljesült_


 **Ezeken kívül még nagyon sok mindent megcsináltunk:**
 
 * elkészült a hintaágy
 * a kerti kiülő
 * a kút felújítása

![udvar](/assets/előtte-utána/DSCF3332.JPG)
_Az udvar_




Készültek berendezési tárgyak, dekorációk, és még bútorokat is festettünk .

 
 
 
 **...és még nincs vége...**
 
 * a tető felújítása
 * az utcai kerítéslábak rendbetétele
 * a hátsó kert elkerítése
 * fenyőfák ültetése
 * az újra füvesítés még ránk váró feladat.
 
 
Azt gondolom, még jó ideig lesz tennivaló a ház körül.
 
Talán egy éve mondta a nagyobbik fiam: Anyám! Valljátok be, nektek a ház lett a hobbitok...
 
Azt kell mondjam, igaza volt.  
Örömmel csináljuk, és azt hiszem ez (is) a titkunk. Kitalálunk valamit, tervezgetjük, és ami a lényeg, hogy saját magunk meg is valósítjuk. Lehetőség szerint a a ház körül található alapanyagokból.



Tudjátok: Olcsó legyen, de jó!
 
 
 **+ 1 gondolat:**  
Ez a sok munka nem sikerült volna egymás nélkül. Mindketten kivettük a részünket a feladatokból, ez csak így megy... 
A szavak erejét nem lehet vitatni, igaz? Az odafigyelés, a dícséret, a biztatás szárnyakat ad a mindennapokban!

## Kapcsolódó cikkek



* [Régi varrógép új élete!](/2019-02-12/varrogepasztal)
* [Faljavítás itt, falazás ott!](/2019-02-18/afalak)
* [Életre kelnek a falak](/2019-03-01/színesfalak)
* [Eltűnt a beton, avagy burkolatok a házban](/2019-03-13/burkolatok)
 





