---
layout: post
title: "Az otthon hangulata" 
permalink: /dekoráció/
cover: /assets/előtte-utána/cover.JPG
image:
  path: /assets/előtte-utána/cover.JPG
  height: 300
  width: 300
---

**Az otthonunk hangulata a berendezésen, és a dekoráción múlik. Jól megcsinálni nem ördögtől való feladat. Nem kell lakberendezőnek lenni ahhoz, hogy a környezetünk olyan hellyé váljon ahová jó hazaérkezni.   **



## Nem vagyok lakberendező

Szeretem-szeretjük a házunkat!

Épp ezért nem volt mindegy, hogy milyen tárgyakat választok dekorációnak.

A ház hangulatáról volt egy kép a szemem előtt... 

* Legyen vidékies, de ne nagyon
* Legyen "ütős" de mégse legyen hivalkodó
* Legyen természetes 
* Legyen benne az egyéniségünk
* Legyen összhangban minden-mindennel
* Ne legyen zsúfolt
* ... és semmiképpen ne legyen benne műanyag!

Nem vagyok lakberendező, mégcsak hasonlót sem tanultam. Valami féle "ráérzés" van bennem, hogy miként lehet harmóniát teremteni magunk körül. Az életem úgy alakult, hogy az elmúlt pár évben be kellett rendeznem egy-két házat otthonomnak. Volt köztük 100 m2-es, volt lakótelepi lakás, és volt egy nagyon pici kis garzonszerűség is. 

Mindegyik más stílusú volt, és a visszajelzések minden esetben azt mutatták, hogy jól sikerültek. 

Ezek után jött a "Miházunk", és ez lett az a ház, ahol teljes egészében meg tudtam valósítani a vágyaimat.

## Utána nézni, utána olvasni


Nem sajnáltam az időt arra, hogy olvassak a hozzáértőktől. Kiítűnő blogerrek vannak akik megírják, hogy mire kell figyelni, hogy elkerüljük a káoszt.

Volt amiben megerősítést kaptam, hogy jó úton vagyok, volt amikor a ráérzésemet alapszabályként láttam viszont. És volt, mikor a mások által mániának mondott dolgaimat is láttam leírva. És persze rengeteg hasznos információhoz jutottam hozzá, amiket aztán én is alkalmaztam, mikor el jött az ideje.

Sokat tanultam a különböző stílusokról, többet nagyon érdekesnek is találtam. És volt olyan is ami nagyon-nagyon tetszett.
Képeket nézegettem, inspirálódtam, öteleteket gyűjtöttem. 

(Ez a szokásom a mai napig meg van. Jobbnál-jobb dolgokat látni, érdemes nyitott szemmel nézni a bennünket körülvevő világot.)


## Választás

A parasztházas stílus mellett döntöttünk.

Mindig szerettem a skanzenek hangulatát, a régi világ romantikáját. 

De semmiképpen nem akartam túlzásokba esni. 
Nem akartam giccsessé tenni a házunkat. 

Épp ezért szigorúan betartottam a hármas szabályt. Ez érvenyesült a lakásban és az udvaron is.

## Hogy csináltam

Az alapanyagoknál, a színeknél, a mintáknál mindenhol figyelembe vettem, hogy háromnál többet nem alkalmazok. Árnyalatbéli különbségek persze lehetnek, de tartottam magam a tervhez.

Nem csak arra figyeltem oda, hogy egy-egy helyiség "rendben legyen", hanem arra is, hogy a különböző helyiségek is passzoljanak 
egymáshoz.

**Alapanyagok**

Ehhez az első lépés az volt, hogy az egész házban azonos laminált padlót választottunk. Már ez összeköti a teret. 

A másik jellegzetes dolog nálunk a tégla, végig vonul a házon, az udvaron, a kertben. Mindehol ott van, és mi imádjuk a hangulatát.

> A sok bontott téglát beépítettünk a házba és a ház körül, erről tervben van egy külön poszt! 

A harmadik a tétel a deszka.  Deszka polc van a nappaliban, a folyosón, az előtérben.


**Színek**

A falak árnyalatnyi különbségekkel ugyan, de azonos színűek. A konyha nagyon világos vanília, a többi helyiség a fürdő kivételével halvány dohány színű. A tégla és a deszka, mint berendezési elemek eléggé karakteres darabok, ezért igyekeztem semleges hátteret adni nekik.

A nappali és a konyha egy légtér, ezér az ottani bútorok színei is passzolnak egymással. 

A kanapé "koszos szürke" zsákszövetből van, (elég semmilyen szín) és a szövet sruktúrája remekül passzol a durvább téglához, és deszkákhoz. A világos párnák visszaköszönnek a tapétán és a konyha fal színén, az étkező asztal szürkéje viszont rímel a nappalira.
És így az egész még a konyhai járólappal is összhangba került.


**Dekorációk**






![idézet](/assets/előtte-utána/IMG_20190318_111544jav.jpg)


**A legfontosabb munkák voltak:**

* a nyílászárok cseréje
* a központi fűtés kialakítása
* teljeskörű villanyászati felújítás
* a helyiségek áthelyezése
* a szobák betonázása
* a falak bontása, ill befalazása
* újra vakolás
* festés 
* burkolás

Sok munka volt,  és ha több időnk lett volna, azt hiszem pár dolgot másként is csinálunk.
De a ház tökéletesen funkcionál, mi szeretjük, és ennyi épp elég!






> Nagyon fontos, hogy a mesteremberekkel alapos legyen a kommunkáció. Időben kell szólni nekik, és a munka megkezdése előtt újra rákérdezni, hogy rendben van-e az időpont. Ez nem kukacoskodás. Ez elengedhetetlen ahhoz, hogy gördülékenyen menjen minden munka.

Néhány kép a felújítás után: 


![konyha](/assets/előtte-utána/konyha.jpg)
_Konyha_

![nappali](/assets/előtte-utána/IMG_20190311_085045előtte-utána.jpg)
_Nappali_

![előtér](/assets/előtte-utána/IMG_20190311_085433előtte-utána.jpg)
_Előtér 1_

![előtér](/assets/előtte-utána/53382599_362051337720674_7760969830441680896_n.jpg)
_Előtér 2_


![előtér](/assets/előtte-utána/IMG_20190311_085754előtte-utánajav.jpg)
_Fürdőszoba_

A képeken látszik, hogy a berendezések is a mi kezünk munkáját dicsérik:

* a nappali polc rendszere, az asztal, a dekorációk. 
* a hűtő melletti polc a tárolókkal, a konyhában az étkezőasztal és a székek színe
* a fürdőszobában a pad és a dekorok
* az előtérben a pad, a faliszőnyeg a párnákkal, a fogas, a tároló, a dekoráció

## Összefoglaló az elmúlt 4 évről

A fenti munkákon kívül  már szinte mindent átalakítottunk, felújítottunk, újra gondoltunk...


A leglátványosabb változás a ház külsejét érintette.

Újra vakoltuk, szigeteltük, majd festettük a falakat, megszüntettük az istállót. 

![ház](/assets/előtte-utána/utca.jpg)
_Előtte-utána_


![ház](/assets/előtte-utána/udvar.jpg)
_Az udvar felől is nagy a változás_

**Ezen a két képen is látszik, hogy milyen sok minden változott.**

* eltűnt az istálló, a helyén mosókonyha, kamra és kazánház lett
* épült egy terasz 
* udvar felől is elkészült a vakolás és a lábazat 
* a járdák tégla burkolatot kaptak 
* a "hátsó" ajtónál lett egy kis előtető
* az egész ház ereszcsatornát kapott


**...és ami nem látszik a képeken...**

* a két melléképület teljesen átalakult
* készült egy kerti rom (pihenő rész)
* a kerítés az "Uradalomban"
* az udvar megszépült, és nagyjából gyommentes is lett
* kialakítottunk egy nagy virágos kertet
* folyamatban van a kocsibeálló építése
* hamarosan kész a tetőterasz 



![udvar](/assets/előtte-utána/20180709_183001.jpg) 
_Az egyik újjászületett melléképület_
 
 


![udvar](/assets/előtte-utána/DSCF3424.JPG) 
_Az évelő ágyással egy álom teljesült_


 **Ezeken kívül még nagyon sok mindent megcsináltunk:**
 
* elkészült a hintaágy
* a kút felújítása
* a kerti kiülő
* a kerti házikó


![udvar](/assets/előtte-utána/DSCF3332.JPG)
_Az udvar_




Készültek berendezési tárgyak, dekorációk, és még bútorokat is festettünk .

 
 
 
 **...és még nincs vége...**
 
 * a tető felújítása
 * az utcai kerítéslábak rendbetétele
 * a hátsó kert elkerítése
 * fenyőfák ültetése
 * az újra füvesítés még ránk váró feladat.
 
 
Azt gondolom, még jó ideig lesz tennivaló a ház körül.
 
Talán egy éve mondta a nagyobbik fiam: Anyám! Valljátok be, nektek a ház lett a hobbitok...
 
Azt kell mondjam, igaza volt.  
Örömmel csináljuk, és azt hiszem ez (is) a titkunk. Kitalálunk valamit, tervezgetjük, és ami a lényeg, hogy saját magunk meg is valósítjuk. Lehetőség szerint a a ház körül található alapanyagokból.



Tudjátok: Olcsó legyen, de jó!
 
 
 **+ 1 gondolat:**  
Ez a sok munka nem sikerült volna egymás nélkül. Mindketten kivettük a részünket a feladatokból, ez csak így megy... 
A szavak erejét nem lehet vitatni, igaz? Az odafigyelés, a dícséret, a biztatás szárnyakat ad a mindennapokban!

## Kapcsolódó cikkek



* [Régi varrógép új élete!](/2019-02-12/varrogepasztal)
* [Faljavítás itt, falazás ott!](/2019-02-18/afalak)
* [Életre kelnek a falak](/2019-03-01/színesfalak)
* [Eltűnt a beton, avagy burkolatok a házban](/2019-03-13/burkolatok)
 





