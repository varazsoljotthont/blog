---
layout: post
title: "Így lett a tüzifa az otthonunk dísze"
permalink: /fábólkreatívan/
cover: /assets/fábólkreatívan/cover2.jpg
image:
  path: /assets/fábólkreatívan/cover2.jpg
  height: 300
  width: 300
---

**Szeretünk barkácsolni, és a fa az egyik kedvenc alapanyagunk. A hulladék ill. tüzifából némi kreativitással sok hasznos dolgot és dekorációs tárgyat elkészíthetünk.**




## A lehetőség mindenben ott van 


A házátalakítás során végig arra törekedtünk, hogy természetes anyagokkal vegyük körbe magunkat.

Az alapszabályunk szerint 3 féle alapanyagot használtunk, hogy elkerüljük a "mindenből egy kicsi" okozta káoszt.

Az, hogy mi a  **fa**, **a tégla**, valamint az udvaron a **a kavics**, a lakásban pedig **a fém** mellett döntöttünk, tudatos választás volt. Azontúl, hogy nagyon tetszettek, az anyagi okai is megvoltak. A tégláról már írtam  [ebben a posztban,](/2019-04-23/tegla) a fa pedig szintén kínálta magát, hogy használjuk fel a ház körül.

![idézet](/assets/fábólkreatívan/IMG_20190506_205856.jpg)



**Egy kis ez, egy kis az**

A ház megvételekor - az előző tulajdonostól - maradtak itt régi ablakok, különböző faanyagok. A felújítás során mi is sokat kitermeltünk, és a tüzifánkból is a férjem mindig kiválogatta azt, amit másra is fel tudott használni.


## Mi mindenre jó a tüzifa


Minden évben, a téli tüzelőnk egy része akác széldeszka.

> Az benne a jó, hogy különböző szélességű, hosszúságú darabok vannak köztük, amiket aztán tüzetesen átvizsgál a férjem, és külön - külön "kupcolja" őket, felhasználás szerint csoportosítva.

Az udvaron sok minden ebből készült, kézenfekvő volt, hogy ebből dolgozzunk.



**Kerti kiülő**






Két évi adagból gyűlt össze az a mennyiség, amiből el lehetett kezdeni a kiülőnk elkészítését. 

(Lesz majd róla egy külön poszt, megígérem)

Pár hét alatt megcsinálta a férjem, és mi azóta is nagy örömmel rendszeresen használjuk. 


![fa](/assets/fábólkreatívan/IMG_20190509_185602.jpg)
_Az oromdeszka régi padlásdeszkából készült_

![fa](/assets/fábólkreatívan/IMG_20190511_091740jó.jpg)


**Hintaágy**

A hintaágy nagy vágyunk volt, de amíg a felújítás zajlott nem is foglalkoztunk a témával.

De a jószerencse - mint oly sokszor - most is mellettünk volt. A néhány házzal arrébb lakó ismerős lecserélte az övét, és megkérdezte tőlünk érdekel-e bennünket a régi.

Lom volt elég az udvaron, hogy eggyel több vagy kevesebb, igazán nem számított. Áthoztuk, és félretettük.

Aztán persze eljött az idő, amikor a férjem elkezdte rendbe tenni. A vázát akác szélből készítette, az ülő részét pedig a kábeldob középső részéből. A hinta kapott egy kis zöld színű lazúrt, és lett egy kellően vidékies hintaágyunk szinte a semmiből.


![fa](/assets/dekoráció/hintaágy.jpg)



**Ágyásszegély**

Szokták mondani, hogy az ördög a részletekben lakozik, és én ezt csak megerősíteni tudom.

Mikor elkezdtem az udvart csinosítani, és kialakítottuk az ágyásokat, valami nagyon hiányzott. 
Hiába ültettem el a virágokat, fákat, bokrokat, befejezetlennek tűnt...

A lezárása hiányzott a virágágyásnak. Kellett egy keretet adni a helynek, hogy kiemelje a növények szépségét.

Az akác széldeszka jó választásnak tűnt, és teljesen beleillik az udvarunkba

![fa](/assets/dekoráció/szegély.jpg)





## Polcok


A nappaliban, fürdőszobában polcok készültek ebből az anyagból, az előtérben pedig a fogasok.

**Nappali**


![fa](/assets/dekoráció/IMG_20190325_175636.jpg)
_A nappali bútorzata, dekorációja, a téli tüzelőből és a hulladék fadarabokból készült_

![fa](/assets/fábólkreatívan/nappali.jpg)
_Faszeletből szivecskék, szőlőtőkéből falidísz, rá régi ajtóbetétből csillagok, amiket aztán rozsdásítottam_


**Előtér**

![fa](/assets/dekoráció/53382599_362051337720674_7760969830441680896_n.jpg)
_A dekorációkról szóló posztot [itt találod](/2019-03-26/dekoráció)_



**Fürdőszoba**

![fa](/assets/fábólkreatívan/fürdőj.jpg)
_Nagy kedvencem ez a polc, és a spárgázott dobozokban a női dolgok is elrejhetők_





## Régi ablakkeretek

**Kis asztal, polc**

Nem is hinnénk, hogy még ezeket a régi szúette darabokat is újra lehet hasznosítani.

A férjemet dícséri a konyhai kisasztalka, és a polc.

A régi ablakkereteket szembefordítva rögzítette, és bepolcozta. A polc alsó részének ajtaja egy régi ajtóbetét lett. A fogantyú egy kis kerek faszelet. 

Szerintem tökéletes lett. 


![fa](/assets/fábólkreatívan/IMG_20190512_193914.jpg)


![fa](/assets/fábólkreatívan/IMG_20190512_192054.jpg)


**Dekoráció**

Egy kert alatti sétánk alkalmával találtunk egy hármas osztású ablakkeretet.

Mire kiszáradt a téli csapadékból, már tudtam is, hogy mi lesz belőle.

A hátuljára farostlemezt csavarozott a férjem, és nekem már csak festeni kellett. A hálószobába, az ágy fölé került a monogramunkkal újra gondolt régi ablak 
.
> Őszinte leszek, volt olyan ismerős aki nem értette, hogy ezt most mire jó, de nekünk nagyon tetszik azóta is.

![fa](/assets/fábólkreatívan/tk.jpg)
_Az éjjeliszekrényke is saját gyártmány_

## Kábeldob

A szerencsének komoly szerepe van az életünkben.

A férjem munkahelyén delegációt vártak, és az udvaron levő kábeldobokat el kellett tüntetni szem elől. Mivel mi ott élünk, ahol a munkahely van - és az udvarunk úgyis egy kis tüzépre hasonlított -, az lett a megoldása a dolognak, hogy szétszedés után hozzánk hozták.

Egy délután "gurigáztunk" velük, mire összeraktuk, és akkor mégcsak tippünk sem volt, hogy mire lesznek majd jók.

Egy kolléga adta az ötletet, hogy csináljunk belőle kerítést... Először meglepőnek tűnt a javaslata, aztán megfogadtuk, és a férjem megcsinálta.  
Mi csak Viking kerítésnek hívjuk.  
Hogy különleges lett az biztos, de mi szeretjük, és a sok-sok növénnyel klasszul is néz ki. 


![fa](/assets/fábólkreatívan/kertjav.jpg)


![fa](/assets/fábólkreatívan/IMG_20190511_091031jó.jpg)




## Apróságok

![fa](/assets/dekoráció/láda.jpg)
_Virágtartó láda_


![fa](/assets/fábólkreatívan/IMG_20190512_104815.jpg)
_Az újságtartó a kibontott, régi faredőny újragondolása_


![polc](/assets/mosokonyha/polc.jpg)
_A mosókonyha polca a régi padlóból van_

![polc](/assets/mosokonyha/DSCF2723.JPG)
_Szennyestartó és a mosdószekrény is újrafelhasznált fából van elkészítve_

A [mosókonyháról itt,](/2019-04-30/mosokonyha) [és itt](/2019-05-06/mosókonyhaberendezés) olvashatsz bővebben.

**...a végére egy hangulat fotó. Régi ajtó, ami még keresi a helyét...**



![fa](/assets/fábólkreatívan/ajtó.jpg)





**+ 1 gondolat:**   
A fa védelméről gondoskodni kell. Mivel nem akartunk semmit színre festeni  (a hintaágyon kívül) a lenolaj lett az az anyag, amivel minden évben felületkezelek mindent. Van vele munka, de ha ez az ára, hogy sokáig örülhessünk neki, akkor nem szabad sajnálni a fától a védelmet.


<a href="https://www.facebook.com/Var%C3%A1zsolj-otthont-360330751226066/" target="_blank">Ha tetszett, kedveld a Facebook oldalt is</a> , itt még több érdekességet találsz a mindennapok varázslataiból.

<a href="https://www.instagram.com/varazsoljotthont/?hl=hu/" target="_blank">Kövess az Instagramon</a> is, és sok olyan fotót láthatsz, ami a blogról vagy a Facebook oldalról kimaradt.



## Kapcsolódó cikkek

* [Fontos lépések régi házunk állagmegóvásáért](/2019-04-03/állagmegóvás)
* [Régi varrógép új élete!](/2019-02-12/varrogepasztal)
* [Miházunk átváltozása](/2019-03-20/költözés)
* [Találjuk ki a házunkat](/2019-02-11/találjuk_ki)
* 
