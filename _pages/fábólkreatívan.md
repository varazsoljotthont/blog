---
layout: post
title: "Nem kell mindent a tűzre dobni! Kreatív ötletek a téli tüzelő felhasználásával"
permalink: /fábólkreatívan/
cover: /assets/fából/cover2.JPG
image:
  path: /assets/fából/cover2.JPG
  height: 300
  width: 300
---

**Szeretünk barkácsolni, és a fa az egyik kedvenc alapanyagunk. A hulladék ill. tüzifából némi kreativitással sok hasznos dolgot és dekorációs tárgyat elkészíthetünk.**




## A lehetőség mindenben ott van 


A házátalakítás során végig arra törekedtünk, hogy természetes anyagokkal vegyük körbe magunkat.

Az alapszabályunk szerint 3 féle alapanyagot használtunk, hogy elkerüljük a "mindenből egy kicsi" okozta káoszt.

Az, hogy mi a  **fa**, **a tégla**, valamint az udvaron a **a kavics**, a lakásban pedig **a fém** mellett döntöttünk, tudatos választás volt. Azontúl, hogy nagyon tetszettek, az anyagi okai is megvoltak. A tégláról már írtam  [ebben a posztban,](/2019-04-23/tegla) a fa pedig szintén kínálta magát, hogy használjuk fel a ház körül.

![idézet](/assets/fábólkreatívan/IMG_20190506_205856.jpg)



**Egy kis ez, egy kis az**

A ház megvételekor - az előző tulajdonostól - maradtak itt régi ablakok, különböző faanyagok. A felújítás során mi is sokat kitermeltünk, és a tüzifánkból is a férjem minden évben kiválogatta azt, amit másra is fel tudott használni. 


## Mi mindenre jó  tüzifa




**Kerti kiülő**


Minden évben téli tüzelőnek vásároltunk akác deszkaszélet is.

> Az benne a jó, hogy különböző szélességű, hosszúságú darabok vannak köztük, amiket aztán tüzetesen átvizsgál a férjem, és külön - külön "kupcolja" őket, felhasználás szerint csoportosítva.

Két évi adagból gyűlt össze az a mennyiség, amiből el lehetett kezdeni a kiülőnk elkészítését. 

(Lesz majd róla egy külön poszt, megígérem)

Pár hét alatt megcsinálta a férjem, és mi azóta is nagy örömmel rendszeresen használjuk. 


![fa](/assets/fábólkreatívan/IMG_20190509_185602.jpg)
_Az oromdeszka régi padlásdeszkából készült_

![fa](/assets/fábólkreatívan/IMG_20190511_091740jó.jpg)


**Hintaágy**

A hintaágy nagy vágyunk volt, de amíg a felújítás zajlott nem is foglalkoztunk a témával.

De a jószerencse - mint oly sokszor - most is mellettünk volt. A néhány házzal arrébb lakó ismerős lecserélte az övét, és megkérdezte tőlünk érdekel-e bennünket a régi.

Lom volt elég az udvaron, hogy eggyel több vagy kevesebb, igazán nem számított. Áthoztuk, és félretettük.

Aztán persze eljött az idő, amikor a férjem elkezdte a rendbe tenni. A vázát akác szélből készítette, az ülő részét pedig a kábeldob középső részéből. A hinta kapott egy kis zöld színű lazúrt, és lett egy kellően vidékies hintaágyunk szinte a semmiből.





**Ágyásszegély**

Szokták mondani, hogy az ördög a részletekben lakozik, és én ezt csak megerősíteni tudom.

Mikor elkezdtem az udvart csinosítani, és kialakítottuk az ágyásokat, valami nagyon hiányzott. 
Hiába ültettem el a virágokat, fákat, bokrokat befejezetlennek tűnt...

A lezárása hiányzott a virágágyásnak. Kellett egy keretet adni a helynek, hogy kiemelje a növények szépségét.

Az akác széldeszka jó választásnak tűnt, és teljesen beleillik az udvarunkba



**Polcok**


A nappaliban, fürdőszobában polcok készültek ebből az anyagból, az előtérben pedig a fogasok.


## Régi ablak keretek

**Kis asztal, polc**

Nem is hinnénk, hogy még ezeket a régi szúette darabokat is újra lehet hasznosítani.

A férjemet dícséri a konyhai kisasztalka, és a polc.

A régi ablakkereteket szembefordítva rögzítette, és bepolcozta. A polc alsórészének ajtaja egy régi ajtóbetét lett. A fogantyú egy kis kerek faszelet. 

Szerintem tökéletes lett. 


**Dekoráció**

Egy kert alatti sétánk alkalmával találtunk egy hármas osztású ablakkeretet.

Mire kiszáradt a téli csapadékból, már tudtam is, hogy mi lesz belőle.

A hátuljára farost lemez került, és már csak festeni kellett. A hálószobába, az ágy fölé került a monogramunkkal. 

> Őszinte leszek, volt olyan ismerős aki nem értette, hogy ezt most mire jó, de nekünk nagyon tetszik azóta is.



## Kábeldob

A szerencsének komoly szerepe van az életünkben.

A férjem munkahelyén delegációt vártak, és az udvaron levő kábeldobokat el kellett tüntetni szem elől. Mivel mi ott élünk, ahol a munkahely van, és az udvarunk úgyis egy kis tüzépre hasonlított az lett a megoldása a dolognak, hogy szétszedés után hozzánk hozták.

Egy délután "gurigáztunk" velük, mire összeraktuk, és akkor mégcsak tippünk sem volt, hogy mire lesz majd jó.

Egy kolléga adta az ötletet, hogy csináljunk belőle kerítést... Először meglepőnek tűnta javaslata, aztán megfogadtuk, és a férjem megcsinálta. 
Mi csak Viking kerítésnek hívjuk. 
Hogy különleges lett az biztos, de mi szeretjük, és a sok-sok növénnyel klasszul is néz ki. 


![beton](/assets/mosokonyha/DSCF1804.JPG)
_Elszántság, erő, akarat! Már pedig itt mosókonyha lesz!_

![beton](/assets/mosokonyha/DSCF1817.JPG)
_Végre kész! Jöhet a fal_





**Fal**


Nagyon akartunk haladni a projekttel, ezért könnyűszerkezetes megoldást választottunk, ezen belül pedig a gipszkarton mellett döntöttünk. 

Ezzel a módszerrel gyorsan le tudtuk választani a mosókonyhát a kazánháztól és a leendő kamrától.
Fémprofilokat használtunk, és ezekkel nem okozott nehézséget a fal megépítése.

Miután álltak a falak, az eljárás a [régről ismert folyamat](/2019-02-18/afalak) volt: javítás, glettelés, csiszolás majd a festés.


![gipszkarton](/assets/mosokonyha/DSCF2300.JPG)
_Két fal készült gipszkartonból_

A másik két fal adott volt. 
Mindkettő téglából készült, ami a kijavításukat nem könnyítette meg. Volt velük feladat bőven... Régi vakolatot leverni, újra vakolni, glettelni,csiszolni, festeni...

![gipszkarton](/assets/mosokonyha/DSCF1820.JPG)



![gipszkarton](/assets/mosokonyha/DSCF2303.JPG)
_A falakon még látszik az istállókra jellemző fekete festék_

![gipszkarton](/assets/mosokonyha/DSCF2304.JPG)

## Villanyszerelés

A gipszkarton falak elkészülte után jöhetett a villanyszerelés.

Alaposan átbeszéltük hova, mit akarunk.

Kitaláltuk a mosógép, a varrógép pontos helyét, a konnektorokat, a villanykapcsolókat.


## Burkolatok

Még a ház átalakítás elején egy ismerős a garázsában rendezkedett, és a sok mindene között volt csempe és járólap is. Tudta, hogy mi felújítunk, így szólt, hogy érdekel-e bennünket.

> Azt hiszem szerencsések vagyunk, mert több alkalommal előfordult már, hogy hasonló módon jutottunk hozzá számunkra fontos dolgokhoz.

Ha úgy vásároljuk meg a burkolatokat, egész biztosan más színt választok. De így, hogy megkaptuk a kellő mennyiséget, nem akartunk másikat venni.

Megalkudtam a kékkel, és végül nem is bántam meg. A sötétkék csempe nagy kedvencem lett, a járólappal pedig békét kötöttem.

![csempe](/assets/mosokonyha/DSCF2305.JPG)


![járólap](/assets/mosokonyha/DSCF2308.JPG)


![járólap](/assets/mosokonyha/DSCF2309.JPG)
_Alakul a mosókonyhám_


A férjem csempézett, járólapozott, én pedig festettem a falakat. A festés előtt még megmentettünk egy gerendát is, ami nagyon szép dísze lett a mosókonyhának.


![járólap](/assets/mosokonyha/DSCF2311.JPG)
_Kicsi részlet látszik a gerendából_








![járólap](/assets/mosokonyha/DSCF2320.JPG)
_Mindjárt kész, jöhet a berendezés_


A burkolás, festés végeztével jöhetett a berendezési tárgyak tervezése. Izgalmas feladat volt, mert nem akartunk túl sokat költeni, de természetesen szépet, egyedit akartunk.







**+ 1 gondolat:**   
A fa védelméről gondoskodni kell. Mivel nem akartunk semmit színre festeni  (a hintaágyon kívül) a lenolaj lett az az anyag, amivel minden évben felületkezelek mindent. Van vele munka, de ha ez az ára, hogy sokáig örülhessünk neki, akkor nem szabad sajnálni a fától a védelmet.


## Kapcsolódó cikkek

* [Fontos lépések régi házunk állagmegóvásáért](/2019-04-03/állagmegóvás)
* [Életre kelnek a falak!](/2019-03-01/sz%C3%ADnesfalak)
* [Találjuk ki a házunkat](/2019-02-11/találjuk_ki)
* [Kell egy ház... de hol, milyen, mennyiért?](/2019-02-09/hazvasarlas)
