---
layout: post
title: "Karácsony és más ünnepek a családunkban" 
permalink: /karácsony/
cover: /assets/karácsony/cover.jpg
categories: [dekor]
image:
  path: /assets/karácsony/cover.jpg
  height: 300
  width: 300  
---

**Karácsony! Olyan sok minden rejtőzik ebben a szóban! Benne van a várakozás, az izgalom, az ünnepi ebéd, a sok feladat, de benne van a család, a szeretet, az együtt töltött idő fontossága is. Miért ne szervezhetnénk úgy a Karácsonyt, hogy legyen időnk az ajándékok mellé magunkat is odaadni? Közösen megélt pillanatokkal, jóízű nevetésekkel és nagy beszélgetésekkel még szebbé tehetjük a karácsonyt.**






![karácsony](/assets/karácsony/idézet.jpg)


## Fogadjátok szeretettel az ajándékomat!

Talán nem bánjátok, ha a mostani poszt személyesebb lesz, mint az eddigiek.  
Eddig csak mint a Varázsolj otthont bloggerét láthattatok, most a feleséget, az anyukát, a nagyit, és nem utolsó sorban Krisztát is megismerhetitek egy kicsit.

A posztban az idei ünnepi dekorációinkat is megmutatom, és talán lesz még idő elkészíteni, vagy párotokkal elkészíttetni, ha valamelyik elnyeri tetszéseteket.


![karácsony](/assets/karácsony/IMG_20191201_135652.jpg)




## Az én családom


Azt tudjátok rólunk, hogy annak idején újrakezdőként vágtunk bele a "Miházunkba". Mindketten túl a negyvenen, túl egy váláson kezdtük el közös életünket. Férjemnek nincs gyermeke, az én fiaim pedig felnőttként már a saját életüket élik. 

![karácsony](/assets/karácsony/IMG_20191130_121256.jpg)



A nagyobbik fiam tőlünk 200 km-re él a családjával, és nagy örömünkre már egy gyönyörű kisfiúval is megajándékoztak bennünket. A távolság miatt sajnos nem tudunk heti szinten találkozni, de havonta így is sikerül legalább 2 hétvégét összehozni. 
Kisebbik gyermekem közel lakik hozzánk, így vele és párjával a kapcsolattartás sokkal egyszerűbb.

![karácsony](/assets/karácsony/IMG_20191207_143848j.jpg)

A fiaim önálló életéből adódik, hogy nem mindig akkor jön össze a család mikor szeretnénk, hanem mikor össze tudjuk hangolni az 5 - 6 ember időbeosztását. 


![karácsony](/assets/karácsony/IMG_20191124_130936_392.jpg)



## A mi Karácsonyunk




Szeretem ezt az ünnepet. Szeretem a karácsonyi a hangulatot és az együtt töltött időt. 



![karácsony](/assets/karácsony/IMG_20191202_171333.jpg)

> A ház különböző részein elhelyezett dekorációk fokozzák az ünnepi hangulatot úgy bennünk, mint a vendégeinkben. Ezért is olyan fontos számomra az otthonunk díszítése.


Élvezzük, mikor "megjönnek a gyerekek" és pillanatok alatt belakják a házat. A fa alá csempészett ajándékok, a nyüzsgés, a felfordulás teszi számunkra igazán bensőséges ünneppé a karácsonyt. 


![karácsony](/assets/karácsony/IMG_20191127_073803.jpg)


**Ajándékozás**


A Karácsony az a fix dátum, mikor biztosan mindenki szabad, és össze tud gyűlni a család. Így ezt jelöltük ki az egyetlen olyan ünnepnek, melyen ajándékozunk. De ilyenkor sem nagy dolgokban gondolkodunk, inkább arra fektetjük a hangsúlyt, hogy valami igazán személyessel lepjük meg egymást.



Az elmúlt években volt már:

* felnőtt színezőkönyv és hozzá színesceruza
* kismadár dekoráció, mert olyan viccesen nézett ki
* kirándulások alkalmával készített fotók egy nagy képben összerakva
* 30 méteres hosszabító nekem (sajátkezűleg készítve)
* gitárhúr
* rejtvénykönyv
* vicces póló, stb




![karácsony](/assets/karácsony/IMG_20191130_135925.jpg)


**Ünnepi ebéd nálunk**

Ember legyen a talpán, aki egyszerre tudja megvendégelni a szeretteit és az ezzel járó készülődéssel együtt élvezni az ünnepet. Hogy ez megvalósulhasson, általában kompromisszumokat kell kötni és valaminek a rovására áldozatot kell hozni.


![karácsony](/assets/karácsony/IMG_20191203_083753.jpg)

Családonként változik, hogy mi a lényeges és mi a kevésbé fontos.

Van ahol a különleges, sokféle ételt áldozzák fel a közösen eltöltött időért, máshol pénzt áldoznak arra, hogy étterembe menjen a család, így mentesül a háziasszony a feladatok alól. És van olyan is, ahol időt, pénzt, energiát áldoznak az ünnepi ebédre, hisz' az is ajándék.



Persze nálunk sem megy ez könnyen. Családunkban van vegán étrendet követő, gluténérzékeny, hisztamin intoleranciás és hús kedvelő. Hogy mindenki olyan ételt kapjon, ami megfelelő a számára és én se legyek a konyha rabja, leegyszerűsítettem a dolgot.

![karácsony](/assets/karácsony/IMG_20191128_072314.jpg)


A közös ebédeknél első fogásként általában krémlevest főzök. Ezt mindenki szereti, és minden kritériumnak megfelel. Ha kell, már előző nap el tudom készíteni, és az ebéd napján már csak a növényi tejszínnel sűrítem. Ebben a formában mindenkinek jó, és én is időt takarítok meg.

Második fogásnak sem készítek bonyolult ételeket.
Vegán ételnek talán a rakott zöldség a leggyorsabb. Csak a fantáziánkon múlik mit használunk fel hozzá, és ha ügyesen választom ki a zöldséget, akkor a hisztamin sem jelent gondot.

Már hagyomány, hogy minden karácsonykor töltött szűzpecsenyét sütök. Ez amellett hogy finom, még gyors is, és akár egy nappal előbb is elkészíthetjük.  
A frissensülteknek, köreteknek sem kell túl sok idő, a tálalásban pedig besegít a család.

Így, megkönnyítve a feladatomat is főzök legalább háromféle ételt, és süteményből is kell sima, vegán és gluténmentes is.

![karácsony](/assets/karácsony/IMG_20191203_163204.jpg)


Ezzel a "módszerrel" mi teljességgel elégedettek vagyunk. Van ebéd, és jut idő egymásra is.


![karácsony](/assets/karácsony/79206306_519964631929343_263970326394699776_n.jpg)

## Zakariás

Családunkban első unoka Zaka, és mi, ahogy azt kell, olvadozunk is tőle. Már 1 éves kislegény, aki szorgosan teszi azt, amihez a legjobban ért; elvarázsol bennünket a kedvességével, az állandó vidámságával.


![karácsony](/assets/karácsony/IMG_20191203_0838181.jpg)


Már a babavárás idején is - de miután megszületett még inkább - nagy lelkesedéssel nézegettem a baba dolgokat.  
Készítettem is, vásároltam is ezt-azt - mert hát a nagyik már csak ilyenek - de a szülők úgy gondolták, hogy a nagyik dolga az, hogy szeressék az unokájukat, és nem az, hogy feleslegesen vásárolgassanak.

![karácsony](/assets/karácsony/IMG_20191130_090043.jpg)

Karácsonykor sincs ez másképp. 
Nem az ajándék mennyisége, ára a mérvadó... Sokkal fontosabb, hogy most már Zakával kiegészülve, együtt éljük meg az ünnepet.







 
## Családi nap

Minden évben kerítünk alkalmat arra, hogy családunkkal együtt túrázni menjünk, kiránduljunk. 


A felnőtt gyerekes családok jól tudják, hogy komoly logisztikai feladat egy helyre összehozni mindenkit, ezért már az év elején elkezdem megtenni a program javaslataimat. Ragaszkodom ezekhez a napokhoz. Meggyőződésem, hogy az ilyen napok erősítik a családi kötelékeket. Ilyenkor kicsit eltávolodunk a hétköznapoktól, közös élményeket szerzünk és nagyon sokat beszélgetünk.

![karácsony](/assets/karácsony/IMG_20191125_130200.jpg)

Voltunk már tőzikét, hóvirágot nézni a közelben, húsvéti pikniken a Bakonyban, túrázni a Scheenebergen, a kirándulni a bécsi állatkertben, gyönyörködni Plitvicében, tavaly három napot a Mátrában, idén pedig a Pilisben jártunk, már az unokánkkal kiegészülve.


**Tervezés**

Mindig izgalmas megtervezni a következő évi közös programot. 

Ha csak egy napos, akkor lényeges szempont, hogy mindenkihez közel legyen, hisz' nem akarjuk az utazással tölteni az időt. Ha több napos, amilyet a jövő évre is tervezünk, akkor belefér a távolság is.

Már most várom, hogy milyen lesz a jövő évi kirándulásunk; ami biztos, hogy lesznek majd jó nagy beszélgetések, nevetések, majd a nap végén közösen "megváltjuk a világot".  
Rengeteget emléket adnak ezek a programok, és ez már a miénk. A mi közös emlékünk.

![karácsony](/assets/karácsony/IMG_20191210_114532.jpg)





## Egyéb ünnepek


Hetente több alkalommal is beszélünk, naprakészek vagyunk a másikból, és persze a születésnapok, névnapok, évfordulók, de még a Mikulás sincs soha elfelejtve. Azonban nem csinálunk belőle gondot, ha csak később tudjuk a másikat megszeretgetni. Végső soron, nem ezen múlik a szeretet.

Születésnapra torta az ajándék, és ezt mindig én készítem az ünnepeltnek.

Névnapokról, és más nekünk fontos eseményről is megemlékezünk  -  ha másként nem sikerül - akkor telefonon. Ezekre az alkalmakra nem készülünk ajándékkal. Egy öleléssel, egy jó kívánsággal is kimutathatjuk szeretetünket..








![karácsony](/assets/karácsony/IMG_20191203_221604_500jav.jpg)






## Lehet a hétköznap is ünnepnap

Apró kis kedvességekkel a mindennapokat is átalakíthatjuk örömteli napokká. Hiszek abban, hogy örömet nem csak pénzért vásárolt ajándékokkal lehet okozni. 

Egy forró tea, vagy egy bögre forraltbor az udvaron kint dolgozó férjünknek, egy kedves üzenet napközben, egy köszönöm, egy ölelés megérkezéskor, mint apró varázslat teszi szebbé a napunkat.

Varázsoljuk át a hétköznapjainkat is ünneppé! 




![karácsony](/assets/karácsony/IMG_20190105_161632_474.jpg)

 







**+ 1 gondolat:**  
Fontosak az ünnepek. Kell, hogy megtörjük velük a hétköznapok szürkeségét. Nem az ajándékok miatt, magunk miatt. Örüljünk, hogy vagyunk egymásnak, mert ez az ami igazán számít.

Ha tetszett, kedveld a <a href="https://www.facebook.com/Var%C3%A1zsolj-otthont-360330751226066/" target="_blank">Facebook oldalt</a> is. Itt még több érdekességet találsz a mindennapok varázslataiból.

<a href="https://www.instagram.com/varazsoljotthont/?hl=hu/" target="_blank">Kövess az Instagramon</a> is, és sok olyan fotót láthatsz, ami a blogról vagy a Facebook oldalról kimaradt.


## Kapcsolódó cikkek

* [Kreatív advent, avagy legyen stílusa a télnek](/2019-11-18/advent)
* [Az ősz a szépség maga, az ősz gyönyörű!](/2019-10-14/ősz)
* [Rusztikus terasz ötletes megoldásokkal, hangulatos dekorációkkal](/2019-08-01/teraszdekor)
* [Kell egy ház... De hol, milyen, mennyiért?](/2019-02-09/hazvasarlas)


 




