---
layout: post
title: "Karácsony és egyéb ünnepek a családunkban" 
permalink: /karácsony/
cover: /assets/karácsony/cover.jpg
categories: [haz, kert, dekor]
image:
  path: /assets/karácsony/cover.jpg
  height: 300
  width: 300
---




**A karácsonyban az adventi időszakot szeretem a legjobban. A várakozást, a készülődést, a tél lassúságát, a díszek elkészítését. Ahhoz, hogy nálunk a karácsony valóban olyan legyen, ahogy mi szeretnénk, úgy "csináljuk", ahogy nekünk a legjobb. Csak rajtunk múlik, hogyan éljük meg az ünnepeket.**



![karácsony](/assets/karácsony/idézet.jpg)


## Fogadjátok szeretettel az ajándékomat

Talán nem bánjátok, ha a mostani poszt személyesebb lesz, mint az eddigiek.  
Eddig csak mint a Varázsolj otthont bloggerét láthattatok, most a feleséget, az anyukát, a nagyit, és nem utolsó sorban Krisztát is megismerhetitek egy kicsit.

A posztban az idei ünnepi dekorációinkat is láthatjátok, és talán lesz még idő elkészíteni, vagy párotokkal elkészíttetni ha valamelyik elnyeri tetszéseteket.


![karácsony](/assets/karácsony/IMG_20191201_135652.jpg)
_Teraszunk karácsonyi díszben_




## Az én családom


Azt tudjátok rólunk, hogy újrakezdőként vágtunk bele annak idején a "Miházunkba".  
Mindketten túl a negyvenen, túl egy váláson kezdtük el közös életünket. Férjemnek nincs gyermeke, az én fiaim pedig felnőttként már a saját életüket élik. 

![karácsony](/assets/karácsony/IMG_20191130_121256.jpg)
_Dekoráció az egyszerűség jegyében_


Nagy örömünkre nagyfiam és felesége már egy gyönyörű kisfiúval is megajándékoztak bennünket. Zakariás egy éves kislegény, aki szorgosan teszi azt, amihez a legjobban ért. Elvarázsol mindenkit a kedvességével, az állandó vidámságával.


![karácsony](/assets/karácsony/IMG_20191207_143848j.jpg)

A fiaim önálló életéből, és a nagyobbik 200 km-es távolságából adódik, hogy nem mindig akkor jön össze a család mikor szeretnénk, hanem mikor össze tudjuk hangolni az 5 - 6 ember időbeosztását. 

Igyekszünk gyakran találkozni, és az ilyen alkalmakkor próbálunk a minél több időt együtt tölteni.

![karácsony](/assets/karácsony/IMG_20191202_171333.jpg)
_Ünnepi fények az udvaron_



## Ünnep igény szerint


**Karácsony**

Szeretem a karácsonyt.

Az otthonunk feldíszítése ezért - is - olyan fontos számomra. A ház különböző részein elhelyezett dekorációk fokozzák az ünnepi hangulatot, és ez úgy hat rám, mintha a hétköznapokat csillámporral szórták volna be.

![karácsony](/assets/karácsony/IMG_20191127_073803.jpg)

Szeretem az ünnepi hangulatot, a karácsonyt megelőző tervezgetős - készülődős időszakot, az együtt töltött időt.

Élvezzük, mikor "megjönnek a "gyerekek" és pillanatok alatt belakják a házat. 

A nyüzsgés, a felfordulás, fa alá csempészett ajándékok mutatják, hogy szeretünk együtt lenni. 


Számomra fontos volt, hogy a ne vendégként érkezzenek, hisz' ahol mi otthon vagyunk, ott ők is otthon lehetnek.

 

![karácsony](/assets/karácsony/IMG_20191124_130936_392.jpg)


**Ajándékozás**


A karácsony fix pont, ekkor biztosan mindenki itt van, így ezt jelöltük ki az egyetlen olyan ünnepnek, ahol ajándékozunk. De ezen alkalomkor sem nagy dolgokban gondolkodunk, inkább arra fektetjük a hangsúlyt, hogy valóban személyes legyen az ajándék.

Csak néhány ötlet az elmúlt évekből:

* felnőtt színezőkönyv és hozzá színesceruza
* kismadár dekoráció, mert olyan viccesen nézett ki
* kirándulások alkalmával készített fotók egy nagy képben összerakva
* 30 méteres hosszabító (sajátkezűleg készítve)
* gitárhúr
* rejtvénykönyv
* vicces póló, stb


![karácsony](/assets/karácsony/IMG_20191130_135925.jpg)

Jómagam nagyon szeretek élményt ajándékozni, így a családtagok idei ajándéka is ez lesz.  
Nagyon bízom abban, hogy mindenkinek elnyeri  majd tetszését.


**Ünnepi ebéd nálunk**

A közös ebédek nálunk nem egyszerűek.  
A nagyfiam és a menyem vega étrendet követ - semmi állati eredetűt nem fogyasztanak - a menyem emellé még glutén érzékeny is, jómagam pedig hisztamin intolernciával küzdök. A férjem, a kiskisfiam és az ő párja pedig a normál étkezés szerint, hússal képzeli el az ünnep ebédet.

![karácsony](/assets/karácsony/IMG_20191203_083753.jpg)

Családonként változik, hogy az ünnepi ebédnél mi a fontos.

* van ahol étterembe megy a család, így mentesül a háziasszony a feladatok alól
* van ahol terülj-terülj asztalkám van, mert az ünnephez hozzá tartoznak a különleges ételek
* van ahol az ünnepi ebéd az ajándék
* van ahol a hagyományokat követik évről - évre és a jól bevált klasszikusokat készítik...

... én pedig közvéleményt kutatok, hogy ki mit szeretne enni ebédre és ezekre fókuszálok.


![karácsony](/assets/karácsony/IMG_20191128_072314.jpg)

A menü összeállításánál természetesen figyelembe veszem az egyéni igényeket, de fontos az is, hogy én se legyek túl sokáig a konyha rabja. A cél az, hogy finom legyen az ebéd, és én is mihamarabb csatlakozhassak a családhoz. 

Ahány ház, annyi szokás. Mindenkinek más jelent az ünnep. A lényeg, hogy örömet okozzon a családikörben elfogyasztott ünnepi ebéd.










![karácsony](/assets/karácsony/79206306_519964631929343_263970326394699776_n.jpg)

## Zakariás

Családunkban első unoka Zaka, és mi, ahogy azt kell, olvadozunk is tőle. 

Már a babavárás idején is - de miután megszületett még inkább - nagy lelkesedéssel nézegettem a baba dolgokat.  
Készítettem is, vásároltam is ezt-azt - mert hát a nagyik már csak ilyenek -, de a szülők úgy gondolták, hogy a nagyik dolga az, hogy szeressék az unokájukat, és nem az, hogy feleslegesen vásárolgassanak.

![karácsony](/assets/karácsony/IMG_20191130_090043.jpg)


Azt gondolom igazuk van, és mi tiszteletben is tartjuk a kérésüket. Mielőtt vennék valamit Zakának mindig egyeztetek velük.

Nekik ez tőlünk igazi ajándék, nekünk pedig ajándék a bizalom, amivel irányunkba vannak.

Ugye, ennél több nem is kell?





 
## Családi nap

Minden évben van egy olyan nap, mikor együtt elmegyünk túrázni, kirándulni. Ehhez ragaszkodom, és épp ezért már az év elején elkezdem megtenni a javaslataimat. 

![karácsony](/assets/karácsony/IMG_20191125_130200.jpg)

> Meggyőződésem, hogy az ilyen napok erősítik a család egységét. Eltávolodunk a hétköznapoktól, közös élményeket szerzünk, nagyon sokat beszélgetünk, ezzel együtt pedig erősödik a kötelék. 




Voltunk már húsvéti pikniken a Bakonyban, túrázni a Scheenebergen, a kirándulni a bécsi Állatkertben, gyönyörködni Plitvicében, tavaly három napot a Mátrában, idén pedig a Pilisben töltöttünk el együtt egy egész napot. 

**Tervek**

Mindig izgalmas megtervezni a következő évi programot. 

Ha csak egy napos akkor lényeges szempont, hogy mindenkihez közel legyen, hisz' nem akarjuk az utazással tölteni az időt.

Ha több napos, amilyet a jövő évre is tervezünk, akkor belefér a távolság is.

> Már most várom, hogy milyen klassz lesz este együtt kiülni egy közös beszélgetésre. 

![karácsony](/assets/karácsony/IMG_20191210_114532.jpg)

Rengeteget emléket adnak ezek a programok, és ez már a miénk. 

A mi közös emlékünk.

![karácsony](/assets/karácsony/IMG_20191203_0838181.jpg)

## Egyéb ünnepek


Születésnap, névnap, évfordulók, mikulás soha nincs elfelejtve, de nem csinálunk belőle gondot, ha csak később tudjuk a másikat megölelgetni, megszeretgetni. Hetente több alkalommal beszélünk, naprakészek vagyunk a másikból, így mi azt gondoljuk, hogy nem ezen múlik a szeretet. 

![karácsony](/assets/karácsony/IMG_20191203_163204.jpg)

**Ajándék levél**

Mindkét fiamnak és a menyemnek - akit nagyon szeretek - 25. születésnapjára kézzel írtam egy levelet. 

Egy összefoglaló az eltelt 25 évről,  -menyem esetében a közös évekről, hogy milyen jó, hogy a családunkhoz tartozik - és milyen büszke vagyok arra, hogy ők a mi gyerekeink.  
Nagyfiam akkor épp nem tudott hazajönni, így előtte odaadtam a menyemnek a levelet, hogy a születésnapján reggel tegye ki a párnájára. 

![karácsony](/assets/karácsony/IMG_20191130_130131.jpg)
_Hunyor, vagy karácsonyi rózsa. Decemberben, az ünnepekre már virágzik_

A kisebbik fiam nagy ölelés közepette tőlem kapta meg. Később mesélte, hogy órákig kereste a megfelelő alkalmat arra, hogy elovassa, mert nem akarta csak úgy végigfutni.

Mindkét gyermekem azt mondta, hogy ennél szebb ajándékot nem kaphattak volna.


Pedig csak egy levél volt...

![karácsony](/assets/karácsony/IMG_20191203_221604_500jav.jpg)









## Lehet a hétköznap is ünnepnap

Apró kis kedvességekkel a mindennapokat is átalakíthatjuk örömteli napokká. Hiszek abban, hogy örömet nem csak pénzért vásárolt ajándékokkal lehet okozni. 

Egy forró tea, egy bögre forraltbor az udvaron kint dolgozó férjünknek, egy kedves üzenet napközben, egy köszönöm, egy ölelés megérkezéskor, mint apró varázslat teszi szebbé a napunkat.

Varázsoljuk át a hétköznapjainkat is ünneppé! 




![karácsony](/assets/karácsony/IMG_20190105_161632_474.jpg)

 







**+ 1 gondolat:**  
Fontosak az ünnepek. Kell, hogy megtörjük velük a hétköznapok szürkeségét. Nem az ajándékok miatt, magunk miatt. Örüljünk, hogy vagyunk egymásnak, mert ez az ami igazán számít.

Ha tetszett, kedveld a <a href="https://www.facebook.com/Var%C3%A1zsolj-otthont-360330751226066/" target="_blank">Facebook oldalt</a> is. Itt még több érdekességet találsz a mindennapok varázslataiból.

<a href="https://www.instagram.com/varazsoljotthont/?hl=hu/" target="_blank">Kövess az Instagramon</a> is, és sok olyan fotót láthatsz, ami a blogról vagy a Facebook oldalról kimaradt.


## Kapcsolódó cikkek

* [Kreatív advent, avagy legyen stílusa a télnek](/2019-11-18/advent)
* [Az ősz a szépség maga, az ősz gyönyörű!](/2019-10-14/ősz)
* [Rusztikus terasz ötletes megoldásokkal, hangulatos dekorációkkal](/2019-08-01/teraszdekor)
* [Kell egy ház... De hol, milyen, mennyiért?](/2019-02-09/hazvasarlas)


 




