---
layout: post
title: "A mi karácsonyunk " 
permalink: /karácsony/
cover: /assets/karácsony/IMG_20191130_135933.jpg
categories: [haz, kert, dekor]
image:
  path: /assets/karácsony/IMG_20191130_135933.jpg
  height: 300
  width: 300
---




**A karácsonyban az adventi időszakot szeretem a legjobban. A várakozást, a készülődést, a tél lassúságát, a díszek elkészítését. Ahhoz, hogy nálunk a karácsony valóban olyan legyen, ahogy mi szeretnénk, úgy "csináljuk", ahogy nekünk a legjobb. Csak rajtunk múlik, hogy hogyan éljük meg az ünnepeket.**



![karácsony](/assets/karácsony/idézet.jpg)


## Fogadjátok szeretettel az ajándékomat

Talán nem bánjátok, ha a mostani poszt személyesebb lesz, mint az eddigiek.  
Eddig csak mint a Varázsolj otthont bloggerét láthattatok, most a feleséget, az anyukát, a nagyit, és nem utolósorban Krisztát is megismerhetitek egy kicsit.

A posztban az idei ünnepi dekorációinkat is láthatjátok, és talán lesz még időtök elkészíteni - párotokkal elkészíttetni, ha valamelyik elnyeri tetszéseteket.


![karácsony](/assets/karácsony/IMG_20191201_135652.jpg)
_Teraszunk karácsonyi díszben_




## Az én családom


Azt tudjátok rólunk, hogy újrakezdőként vágtunk bele annak idején a "Miházunkba".  
Mindketten túl a negyvenen, túl egy váláson kezdtük el közös életünket. Férjemnek nincs gyermeke, az én fiaim pedig felnőttként már a saját életüket élik. 
Nagy örömünkre nagyfiam és felesége már egy gyönyörű kisfiúval is megajándékoztak bennünket. Zakariás egy éves kislegény, aki szorgosan teszi azt, amihez a legjobban ért. Elvarázsol mindenkit a kedvességével, az állandó vidámságával.

![karácsony](/assets/karácsony/IMG_20191130_121256.jpg)
_Dekoráció az egyszerűség jegyében_


## Ünnep igény szerint


**Karácsony**

Nem vagyunk a klasszikus értelemben vett ajándékozás hívei. 



A fiaim önálló életéből, és a nagyobbik 200 km-es távolságából adódik, hogy nem mindig akkor jön össze a család mikor szeretnénk, hanem mikor össze tudjuk hangolni az 5 - 6 ember időbeosztását.

Megesett, hogy egy születésnaphoz csak egy hónappal később tudtunk teljes létszámban találkozni, ezért aztán felülírtuk a régi, "kötelezős szabályokat", és újakat alkottunk.  

A karácsony fix pont, fix dátummal, ekkor biztosan mindenki itt van, így ezt jelöltük ki az egyetlen olyan ünnepnek, ahol ajándékozunk. De ezen alkalomkor sem nagy dolgokban gondolkodunk, inkább próbáljuk kifigyelni, hogy ki mit mondd.



Jómagam nagyon szeretek élményt ajándékozni, így az idei ajándék is ez lesz. Nagyon bízom abban, hogy mindenkinek elnyeri a majd tetszését.
 
## Családi nap

Minden évben van egy olyan nap, mikor együtt elmegyünk túrázni, kirándulni. Ehhez ragaszkodom, és épp ezért már az év elején elkezdem megtenni a javaslataimat. 

> Meggyőződésem, hogy az ilyen napok erősítik a család egységét. Eltávolodunk a hétköznapoktól, közös élményeket szerzünk, nagyon sokat beszélgetünk, ezzel együtt pedig erősödik a kötelék. 


Voltunk már húsvéti pikniken a Bakonyban, túrázni a Scheenebergen, a kirándulni a bécsi Állatkertben, gyönyörködni Plitvicében, tavaly három napot a Mátrában, idén pedig a Pilisben töltöttünk el együtt egy egész napot. 

**Tervek**

Jövő évben ott alvósra programra gondoltam - Zaka nagyobb lesz már - és már most várom, hogy milyen klassz lesz este együtt kiülni egy közös beszélgetésre.

Rengeteget emléket adnak ezek a programok, és ez már a miénk. 

A mi közös emlékeink.



## Egyéb ünnepek


Születésnap, névnap, évfordulók, mikulás soha nincs elfelejtve, de nem csinálunk belőle gondot, ha csak később tudjuk a másikat megölelgetni, megszeretgetni. Hetente több alkalommal beszélünk, naprakészek vagyunk a másikból, így mi azt gondoljuk, hogy nem ezen múlik a szeretet. 

**Ajándék levél**

Mindkét fiamnak, és a menyemnek - akit nagyon szeretek - 25. születésnapjára kézzel írtam egy levelet. 

Egy összefoglaló az eltelt 25 évről,  -menyem esetében a közös évekről, és hogy milyen jó, hogy koztünk van - és milyen büszke vagyok arra, hogy ők a mi gyerekeink.  
Nagyfiam akkor épp nem tudott hazajönni, így előtte odaadtam a menyemnek a levelet, hogy a születésnapján reggel tegye ki a párnájára. 

A kisebbik fiamnak tőlem kapta meg. 

Később mesélte, hogy órákig kereste a megfelelő alkalmat arra, hogy elovassa, mert nem akarta csak úgy végigfutni.

Mindkét gyermekem azt mondta, hogy ennél szebb ajándékot nem kaphattak volna.


Pedig csak egy levél volt...



**Ebéd nálunk**

A mindennapokban ketten vagyunk, de hétvégenként és az ünnepekkor sokszor összejövünk a gyerekekkel egy-egy ebédre.  Ilyenkor kettő helyett hol öten, hol hatan vagyunk. 
A közös ebédek nálunk nem egyszerűek. A nagyfiam és a menyem vega étrendet követ - semmi állati eredetűt nem fogyasztanak - a menyem emellé még glutén érzékeny is, jómagam pedig hisztamin intolernciával küzdök. A férjem, a kiskisfiam és az ő párja pedig a normál étkezés szerint, hússal képzeli el az ünnep ebédet.



**Mindent lehet, ha nagyon akarjuk**


A fentiekből látszik, hogy nem egyszerű nálunk a családi ebéd.

Gyakorlott háziasszonyként sem volt könnyű ennyiféle feltételnek megfelelni, ezért én a könnyebb utat választottam. Ahelyett, hogy "beleőrülnék" a készülődésbe, a többféle fogás elkészítésébe közvéleményt kutatok, hogy ki mit szeretne enni az ebédnél, és ezekre fókuszálok.

Sokkal jobb ez így. Mindenki azt kapja amire "rákészítette a hasát", én sem leszek a konyha fogja, és nem mellékesen gazdaságilag is jobban jövünk ki.





![kertirom](/assets/kertirom/coverj.jpg)



 
A [ház megvásárlásakor](/2019-02-09/hazvasarlas) itt csak lucerna volt, a kertről ekkor még mi sem hittük, hogy egyszer szép is lehet... 






**+ 1 gondolat:**  
A sok növény nagyon jó ötlet volt. Minden évszakban más és más arcát mutatja a kert ezen része. A dekorációkkal pedig tovább lehet fokozni a hangulatot.


Ha tetszett, kedveld a <a href="https://www.facebook.com/Var%C3%A1zsolj-otthont-360330751226066/" target="_blank">Facebook oldalt</a> is. Itt még több érdekességet találsz a mindennapok varázslataiból.

<a href="https://www.instagram.com/varazsoljotthont/?hl=hu/" target="_blank">Kövess az Instagramon</a> is, és sok olyan fotót láthatsz, ami a blogról vagy a Facebook oldalról kimaradt.


## Kapcsolódó cikkek


* [Ilyen volt, ilyen lett: így lett a kaszálóból romantikus, vidéki kert](/2019-06-26/kulsokorlet)
* [Hozzuk formába az otthonunkat!](/2019-03-26/dekoráció)
* [Így lett a tüzifa az otthonunk dísze](/2019-05-16/fábólkreatívan)
* [Egy szélfogó története, avagy így lett kisházunk a kertben](/2019-08-18/szerszamtarolo)



 




