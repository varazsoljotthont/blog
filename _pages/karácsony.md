---
layout: post
title: "Karácsony és más ünnepek a családunkban" 
permalink: /karácsony/
cover: /assets/karácsony/cover.jpg
categories: [haz, kert, dekor]
image:
  path: /assets/karácsony/cover.jpg
  height: 300
  width: 300
---




**A karácsonyban az adventi időszakot szeretem a legjobban. A várakozást, a készülődést, a tél lassúságát, a díszek elkészítését. Ahhoz, hogy nálunk a Karácsony valóban olyan legyen, amilyennek mi elképzeljük, úgy "csináljuk", ahogy nekünk a legjobb. Csak rajtunk múlik, hogyan éljük meg az ünnepeket.**




![karácsony](/assets/karácsony/idézet.jpg)


## Fogadjátok szeretettel az ajándékomat!

Talán nem bánjátok, ha a mostani poszt személyesebb lesz, mint az eddigiek.  
Eddig csak mint a Varázsolj otthont bloggerét láthattatok, most a feleséget, az anyukát, a nagyit, és nem utolsó sorban Krisztát is megismerhetitek egy kicsit.

A posztban az idei ünnepi dekorációinkat is megmutatom, és talán lesz még idő elkészíteni, vagy párotokkal elkészíttetni, ha valamelyik elnyeri tetszéseteket.


![karácsony](/assets/karácsony/IMG_20191201_135652.jpg)
_Teraszunk karácsonyi díszben_




## Az én családom


Azt tudjátok rólunk, hogy annak idején újrakezdőként vágtunk bele a "Miházunkba".  
Mindketten túl a negyvenen, túl egy váláson kezdtük el közös életünket. Férjemnek nincs gyermeke, az én fiaim pedig felnőttként már a saját életüket élik. 

![karácsony](/assets/karácsony/IMG_20191130_121256.jpg)
_Dekoráció az egyszerűség jegyében_


Nagyobbik fiam tőlünk 200 km-re él családjával, és nagy örömünkre már egy gyönyörű kisfiúval is megajándékoztak bennünket.  
 
A távolság miatt sajnos nem tudunk heti szinten találkozni, de havonta így is sikerül legalább 2 hétvégét összehozni.

Kisebbik gyermekem közel lakik hozzánk, így vele és párjával a kapcsolattartás sokkal egyszerűbb.

![karácsony](/assets/karácsony/IMG_20191207_143848j.jpg)

A fiaim önálló életéből adódik, hogy nem mindig akkor jön össze a család mikor szeretnénk, hanem mikor össze tudjuk hangolni az 5 - 6 ember időbeosztását. 


![karácsony](/assets/karácsony/IMG_20191202_171333.jpg)
_Ünnepi fények az udvaron_



## A mi Karácsonyunk




Szeretem ezt az ünnepet.

Szeretem a karácsonyi a hangulatot és az együtt töltött időt. 

> A ház különböző részein elhelyezett dekorációk fokozzák az ünnepi hangulatot úgy bennünk, mint a vendégeinkben. Ezért is olyan fontos számomra az otthonunk díszítése. 

![karácsony](/assets/karácsony/IMG_20191127_073803.jpg)

Élvezzük, mikor "megjönnek a gyerekek" és pillanatok alatt belakják a házat. 

A fa alá csempészett ajándékok, a nyüzsgés, a felfordulás teszi számunkra igazán bensőséges élménnyé a karácsonyt. 




![karácsony](/assets/karácsony/IMG_20191124_130936_392.jpg)


**Ajándékozás**


A Karácsony az a fix dátum, mikor biztosan mindenki szabad, és össze tud gyűlni a család. Így ezt jelöltük ki az egyetlen olyan ünnepnek, melyen ajándékozunk. De ilyenkor sem nagy dolgokban gondolkodunk, inkább arra fektetjük a hangsúlyt, hogy valami igazán személyessel lepjük meg egymást.



Az elmúlt években volt már:

* felnőtt színezőkönyv és hozzá színesceruza
* kismadár dekoráció, mert olyan viccesen nézett ki
* kirándulások alkalmával készített fotók egy nagy képben összerakva
* 30 méteres hosszabító nekem (sajátkezűleg készítve)
* gitárhúr
* rejtvénykönyv
* vicces póló, stb


![karácsony](/assets/karácsony/IMG_20191130_135925.jpg)

Jómagam nagyon szeretek élményt ajándékozni, így a családtagok idei ajándéka is ez lesz.  
Bízom abban, hogy mindenkinek elnyeri  majd tetszését.


**Ünnepi ebéd nálunk**

Ember legyen a talpán, aki egyszerre tudja megvendégelni a szeretteit és az ezzel járó készülődéssel együtt élvezni az ünnepet.

Hogy ez megvalósulhasson, általában kompromisszumokat kell kötni és valaminek a rovására áldozatot kell hozni.


![karácsony](/assets/karácsony/IMG_20191203_083753.jpg)

Családonként változik, hogy mit tartanak lényegesnek és és mi a kevésbé fontos:


* van ahol az időt áldozzák be, mert a sok fogásos ebéd hozzá tartozik az ünnephez
* van ahol pénzt áldoznak arra, hogy étterembe menjen a család, így mentesül a háziasszony a feladatok alól
* van ahol időt, pénzt, energiát áldoznak az ünnepi ebédre, hisz' az is ajándék


![karácsony](/assets/karácsony/IMG_20191203_0838181.jpg)

Persze nálunk sem megy ez egyszerűen. Mi a sok fogásos ebédet áldoztuk fel az együtt töltött időért.


Családunkban van vegán étrendet követő, gluténérzékeny, hisztamin intoleranciás és hús kedvelő. Hogy mindenki olyan ételt kapjon, ami megfelelő a számára és én se legyek a konyha rabja, leegyszerűsítettem a dolgot.

![karácsony](/assets/karácsony/IMG_20191128_072314.jpg)


A krémleves a tűnt legjobb választásnak a közös ebédeknél.  
Előre el tudom készíteni, és az ebéd napján már csak a növényi tejszínnel sűrítem. Ebben a formában mindenkinek megfelel, és én is időt takarítok meg.

Második fogásnak sem készítek bonyolult ételeket.
Vegán ételnek talán a rakott zöldség a leggyorsabb. Csak a fantáziánkon múlik mit használunk fel hozzá, és ha ügyesen választom ki a zöldséget, akkor a hisztamin sem jelent gondot.

Így, megkönnyítve a feladatomat is főzök legalább három féle ételt, és süteményből is kell sima, vegán és gluténmentes is.

![karácsony](/assets/karácsony/IMG_20191203_163204.jpg)


Ezzel a "módszerrel" mi teljességgel elégedettek vagyunk. Van ebéd, és jut idő egymásra is.


![karácsony](/assets/karácsony/79206306_519964631929343_263970326394699776_n.jpg)

## Zakariás

Családunkban első unoka Zaka, és mi, ahogy azt kell, olvadozunk is tőle. Már 1 éves kislegény, aki szorgosan teszi azt, amihez a legjobban ért; elvarázsol bennünket a kedvességével, az állandó vidámságával.

Már a babavárás idején is - de miután megszületett még inkább - nagy lelkesedéssel nézegettem a baba dolgokat.  
Készítettem is, vásároltam is ezt-azt - mert hát a nagyik már csak ilyenek -, de a szülők úgy gondolták, hogy a nagyik dolga az, hogy szeressék az unokájukat, és nem az, hogy feleslegesen vásárolgassanak.

![karácsony](/assets/karácsony/IMG_20191130_090043.jpg)

Karácsonykor sincs ez másképp. 
Nem az ajándék mennyisége, ára a mérvadó... Sokkal fontosabb, hogy most már Zakával kiegészülve, együtt éljük meg az ünnepet.

Ugye, ennél több nem is kell?





 
## Családi nap

Minden évben kerítünk alkalmat arra, hogy családunkkal együtt túrázni menjünk, kiránduljunk. 


A felnőtt gyerekes családok jól tudják, hogy komoly logisztikai feladat egy helyre összehozni mindenkit, ezért már az év elején elkezdem megtenni a program javaslataimat. 

Ragaszkodom ezekhez a napokhoz.



Meggyőződésem, hogy az ilyen napok erősítik a családi kötelékeket. Ilyenkor kicsit eltávolodunk a hétköznapoktól, közös élményeket szerzünk és nagyon sokat beszélgetünk.

![karácsony](/assets/karácsony/IMG_20191125_130200.jpg)

Voltunk már húsvéti pikniken a Bakonyban, túrázni a Scheenebergen, a kirándulni a bécsi állatkertben, gyönyörködni Plitvicében, tavaly három napot a Mátrában, idén pedig a Pilisben jártunk, már unokánkkal kiegészülve.


**Tervek**

Mindig izgalmas megtervezni a következő évi közös programot. 

Ha csak egy napos akkor lényeges szempont, hogy mindenkihez közel legyen, hisz' nem akarjuk az utazással tölteni az időt. Ha több napos, amilyet a jövő évre is tervezünk, akkor belefér a távolság is.

Már most várom, hogy milyen klassz lesz a jövő évi kirándulásunk; beszélgetések, nevetések, a nap végén pedig együtt kiülni egy közös csillagnézésre.  
Rengeteget emléket adnak ezek a programok, és ez már a miénk. A mi közös emlékünk.

![karácsony](/assets/karácsony/IMG_20191210_114532.jpg)



![karácsony](/assets/karácsony/IMG_20191203_0838181.jpg)

## Egyéb ünnepek


Hetente több alkalommal is beszélünk, naprakészek vagyunk a másikból, és persze a születésnapok, névnapok, évfordulók, de még a Mikulás sincs soha elfelejtve. Azonban nem csinálunk belőle gondot, ha csak később tudjuk a másikat megszeretgetni. Mi úgy gondoljuk, nem ezen múlik a szeretet. 

Születésnapra torta az ajándék, és ezt mindig én készítem az ünnepeltnek.

Névnapokról, és más nekünk fontos eseményről is megemlékezünk  -  ha másként nem sikerül - akkor telefonon. Ezekre az alkalmakra nem készülünk ajándékkal. Egy ölelés, egy jó kívánság szerintem sokkal többet ér.








![karácsony](/assets/karácsony/IMG_20191203_221604_500jav.jpg)






## Lehet a hétköznap is ünnepnap

Apró kis kedvességekkel a mindennapokat is átalakíthatjuk örömteli napokká. Hiszek abban, hogy örömet nem csak pénzért vásárolt ajándékokkal lehet okozni. 

Egy forró tea, vagy egy bögre forraltbor az udvaron kint dolgozó férjünknek, egy kedves üzenet napközben, egy köszönöm, egy ölelés megérkezéskor, mint apró varázslat teszi szebbé a napunkat.

Varázsoljuk át a hétköznapjainkat is ünneppé! 




![karácsony](/assets/karácsony/IMG_20190105_161632_474.jpg)

 







**+ 1 gondolat:**  
Fontosak az ünnepek. Kell, hogy megtörjük velük a hétköznapok szürkeségét. Nem az ajándékok miatt, magunk miatt. Örüljünk, hogy vagyunk egymásnak, mert ez az ami igazán számít.

Ha tetszett, kedveld a <a href="https://www.facebook.com/Var%C3%A1zsolj-otthont-360330751226066/" target="_blank">Facebook oldalt</a> is. Itt még több érdekességet találsz a mindennapok varázslataiból.

<a href="https://www.instagram.com/varazsoljotthont/?hl=hu/" target="_blank">Kövess az Instagramon</a> is, és sok olyan fotót láthatsz, ami a blogról vagy a Facebook oldalról kimaradt.


## Kapcsolódó cikkek

* [Kreatív advent, avagy legyen stílusa a télnek](/2019-11-18/advent)
* [Az ősz a szépség maga, az ősz gyönyörű!](/2019-10-14/ősz)
* [Rusztikus terasz ötletes megoldásokkal, hangulatos dekorációkkal](/2019-08-01/teraszdekor)
* [Kell egy ház... De hol, milyen, mennyiért?](/2019-02-09/hazvasarlas)


 




