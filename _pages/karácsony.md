---
layout: post
title: "A mi karácsonyunk " 
permalink: /karácsony/
cover: /assets/kertirom/coverjj.jpg
categories: [haz, kert, dekor]
image:
  path: /assets/karácsony/coverjj.jpg
  height: 300
  width: 300
---




**A karácsonyban az adventi időszakot szeretem a legjobban. A várakozást, a készülődést, a tél lassúságát, a díszek elkészítését. Ahhoz, hogy nálunk a karácsony valóban olyan legyen, ahogy mi szeretnénk, úgy "csináljuk", ahogy nekünk a legjobb. Csak rajtunk múlik, hogy hogyan éljük meg ezeket a napokat.**


## Fogadjátok szeretettel az ajándékomat

Talán nem bánjátok, ha a mostani poszt személyesebb lesz, mint az eddigiek.  
Eddig csak mint a Varázsolj otthont bloggerét láthattatok, most a feleséget, az anyukát, a nagyit, és nem utolósorban Krisztát is megismerhetitek egy kicsit.


A posztban az idei ünnepi dekorációinkat is láthatjátok, és talán lesz még időtök elkészíteni - párotokkal elkészíttetni, ha valamelyik elnyeri tetszéseteket.

## Az én családom


Azt tudjátok rólunk, hogy újrakezdőként vágtunk bele annak idején a "Miházunkba".  
Mindketten túl a negyvenen, túl egy váláson kezdtük el közös életünket. Férjemnek nincs gyermeke, az én fiaim pedig felnőttként már a saját életüket élik. Kisnagyfiam és felesége már egy gyönyörű kisfiúval is megajándékoztak bennünket. Zakariás egy éves kislegény, aki szorgosan teszi azt, amihez a legjobban ért. Elvarázsol mindenkit a kedvességével, az állandó vidámságával.


## Ünnep igény szerint


**Karácsony**

Nem vagyunk a klasszikus értelemben vett ajándékozás hívei. 



A fiaim önálló életéből, és a nagyobbik 200 km-es távolságából adódik, hogy nem mindig akkor jön össze a család mikor szeretnénk, hanem mikor össze tudjuk hangolni az 5 - 6 ember időbeosztását.

Megesett, hogy egy születésnaphoz csak egy hónappal később tudtunk teljes létszámban találkozni, ezért aztán felülírtuk a régi, "kötelezős szabályokat", és újakat alkottunk.  

A karácsony fix pont, fix dátummal, ekkor biztosan mindenki itt van, így ezt jelöltük ki az egyetlen olyan ünnepnek, ahol ajándékozunk. De ezen alkalomkor sem nagy dolgokban gondolkodunk, inkább próbáljuk kifigyelni, hogy ki mit mondd.



Jómagam nagyon szeretek élményt ajándékozni. 
Az idei ajándék is ez lesz. Nagyon bízom abban, hogy mindenkinek elnyeri a majd tetszését.
 
## Családi nap

Minden évben van egy olyan nap, mikor együtt elmegyünk túrázni, kirándulni. Ehhez ragaszkodom, és épp ezért már az év elején elkezdem megtenni a javaslataimat. 

> Meggyőződésem, hogy az ilyen napok erősítik a család egységét. Eltávolodunk a hétköznapoktól, közös élményeket szerzünk, nagyon sokat beszélgetünk, ezzel együtt pedig erősödik a kötelék. 


Voltunk már húsvéti pikniken a Bakonyban, túrázni a Scheenebergen, a kirándulni a bécsi Állatkertben, gyönyörködni Plitvicében, tavaly három napot a Mátrában, idén pedig a Pilisben töltöttünk el együtt egy egész napot.

**Tervek**

Jövő évben ott alvósra gondoltam - Zaka nagyobb lesz már - és már most várom, hogy milyen klassz lesz este együtt kiülni egy közös beszélgetésre.

Rengeteget emléket adnak ezek a programok, és ez már a miénk. 

A mi közös emlékeink.



**Egyéb ünnepek**


Születésnap, névnap, évfordulók, mikulás soha nincs elfelejtve, de nem csinálunk belőle gondot, ha csak később tudjuk a másikat megölelgetni, megszeretgetni. Hetente több alkalommal beszélünk, naprakészek vagyunk a másikból, így mi azt gondoljuk, hogy nem ezen múlik a szeretet. 

**Csak egy levél**

Mindkét fiamnak, és a menyemnek - akit nagyon szeretek - 25. születésnapjára kézzel írtam egy levelet. 

Egy összefoglaló az eltelt 25 évről, és milyen büszke vagyok arra, hogy ők a mi gyerekeink.  
Nagyfiam akkor épp nem tudott hazajönni, így előtte odaadtam a menyemnek a levelet, hogy a születésnapján reggel tegye ki a párnájára. 

A kisebbik fiamnak én adtam oda. Később mesélte, hogy órákig kereste a megfelelő alkalmat arra, hogy elovassa, mert nem akarta csak úgy végigfutni.

Mindkét gyermekem azt mondta, hogy ennél szebb ajándékot nem kaphattak volna.


Pedig csak egy levél volt...



**Ebéd nálunk**

A mindennapokban ketten vagyunk, de hétvégenként és az ünnepekkor sokszor összejövünk a gyerekekkel egy-egy ebédre.  Ilyenkor kettő helyett hol öten, hol hatan vagyunk. 
A közös ebédek nálunk nem egyszerűek. A nagyfiam és a menyem vega étrendet követ - semmi állati eredetűt nem fogyasztanak - a menyem emellé még glutén érzékeny is, jómagam pedig hisztamin intolernciával küzdök. A férjem, a kiskisfiam és az ő párja pedig a normál étkezés szerint, hússal képzeli el az ünnep ebédet.



**Mindent lehet, ha nagyon akarjuk**


A fentiekből látszik, hogy nem egyszerű nálunk a családi ebéd.

Gyakorlott háziasszonyként sem volt könnyű ennyiféle feltételnek megfelelni, ezért én a könnyebb utat választottam.






![kertirom](/assets/kertirom/coverj.jpg)


## Keressük a pihenő zug helyét

Sokat beszélgettünk arról, hogy hol lenne a legjobb a helyen a mi "romunk". Többször körbejártuk a ház környékét és egyértelműen megszavaztuk az Uradalmat, mint lehetséges helyszínt. Kis tanakodás után a kert végében ki is jelöltük a helyét. 

Nagyon szerettük volna búvóhelynek megcsinálni.  
Olyan helynek, ahova ki lehet feküdni napozni, olvasni, vagy csak kint lenni úgy, hogy senki nem lát bennünket. Ahol körbe tudjuk ültetni bokrokkal, fákkal, virágokkal, hogy kellően "titkos", romantikus legyen.

**Az Uradalom, mint helyszín**

Az Uradalmat több lépcsőben alakítottuk ki.  
A [ház megvásárlásakor](/2019-02-09/hazvasarlas) itt csak lucerna volt, a kertről ekkor még mi sem hittük, hogy egyszer szép is lehet... 


Szerencsére a néhány évvel ezelőtt ültetett fák, bokrok remekül illettek az új elképzelésünkbe is.

![kertirom](/assets/kertirom/36931398_1610570545708975_6626035408352313344_n.jpg)
_A kiindulási alap_
    
![kertirom](/assets/kertirom/36934339_1610570459042317_3720280713082175488_nj.jpg)
_Itt már elkezdtem virágokkal is beültetni a területet_



**A barkafa**


A barkafa sarkalatos pontja volt a tervnek. 
Anyutól kaptam néhány levágott ágat, amit a kert sarkába le is dugtunk. Gyönyörűen megeredt, ezért nem is akartuk megbolygatni, inkább megkerültük.

![kertirom](/assets/kertirom/IMG_20190806_154152_907.jpg)
_Mostanra már ilyen hatalmasra nőtt_


**Kezdődjön hát a pihenősarok kialakítása**

A sok ötletelés eredményeként tölcsér alakban lett kijelölve a hely. 

A két ágyás közé egy kis járdát terveztünk, a sarokban pedig nagy helyet hagytunk, hogy elférjen majd egy asztal a székekkel.

Első lépésként a föld magasságából szedtünk le. Majd a gyomok ellen geotextília, arra a homok, végül a tégla.

![kertirom](/assets/kertirom/20180518_165603.jpg)
_Föld visszaszedve, tégla odakészítve_




![kertirom](/assets/kertirom/20180518_173345.jpg)
_Vigyázva a barkára_


A tégla széléhez cserepeket süllyesztett le a férjem, hogy a tarack és az egyéb gyomok terjedését megakadályozzuk. 

> Nekünk nagyon bevált ez a módszer. Az Uradalomban, az ágyások széléhez mindenhova tettünk és nagyon hatásosnak bizonyult a gazok ellen.

![kertirom](/assets/kertirom/20180518_183411j.jpg)
_Itt látszik egy kicsit a jól bevált cserép technológiánk_



Az aljzat nem a "hivatalos" térköves módszerrel lett lerakva, ezért nem is teljesen egyenes a felület. 
A használat során a téglák "maguktól beálltak", mostanra fel sem tűnik az esetleges egyenetlensége.

> Nekünk tetszik így, a mi elképzelésünk egy szerethetően girbe-gurba placc volt. 


A téglák lerakása után a hézagokat homokkal feltöltöttem, és még a tél beállta előtt kőbalzsammal a felületét is átkentem.

Mivel a tégla homokágyra lett lerakva, valamint a rések is homokkal lettek kitöltve, a téli csapadék be tud szivárogni. Itt előfordul, hogy a tél végére egy-egy tégla felfagy, de az könnyen cserélhető.

**A terv első fele elkészült** 

Nyárra már így, félkészen is hangulatos hellyé vált ez a kis kerti zug. Megszerettük, de mindenképpen akartunk oda egy romfalat.  

![kertirom](/assets/kertirom/4.JPG)
_Ez a része kipipálva_

![kertirom](/assets/kertirom/36872573_1610900185676011_7228177638429294592_n.jpg)

## Kertirom építése indul

**Alap**

Idén kora tavasszal az alap kiásásával kezdtük meg a munkákat.

Alapok nélkül nem lehet falat építeni, ezért mély (80 cm) sávalapja lett az építménynek. Biztos, ami biztos vasalatot is tettünk a betonba.



![kertirom](/assets/kertirom/IMG_20190228_081741.jpg)

![kertirom](/assets/kertirom/IMG_20190228_081810j.jpg)


**Falak**

Két falat terveztünk a romunkhoz; az egyik be fém ablakot, a másikba pedig egy boltíves nyílást szerettünk volna.


A stabilitás miatt pilléreket is rakott a férjem, majd apránként - tégláról - téglára - kinőtt a kertirom az Uradalomból.

![kertirom](/assets/kertirom/IMG_20190319_170512.jpg)

![kertirom](/assets/kertirom/IMG_20190324_080827.jpg)

> A régi vas, valamint egyéb fém tárgyakat szívesen használjuk fel a terveinkhez. Ezt az ablak keretet is őrizgettük egy ideje; biztosak voltunk abban, hogy megtalálja majd a helyét.



![kertirom](/assets/kertirom/jav.boltív.jpg)

![kertirom](/assets/kertirom/IMG_20190405_075459.jpg)

Falazás közben, míg nem húzott meg a malter átdörzsöltem a fugákat és folyamatosan tisztítottam a téglákat. Száradás után cementtejjel kiemeltem a fugahézagokat, majd - mint minden téglás dolgunknál - kőbalzsammal kezeltem le a falakat.

A romfal tetejére cserepet raktunk, hogy az eső ne tegyen kárt a munkánkban.

## Beteljesült álom

Nagyon megszerettük a kerti zugunkat. Olyan lett, amilyennek a tervezgetéseink során elképzeltük. Körbe ölelik a virágok, a falak között nő a barka, esténként itt tűnik el a nap. Igazi romantikus, elbújós hely lett, ahol jó csak úgy lenni és jó csinálni a semmit...

![kertirom](/assets/kertirom/IMG_20190610_180351_362.jpg)

![kertirom](/assets/kertirom/IMG_20190701_181714_566j.jpg)

![kertirom](/assets/kertirom/IMG_20190625_192707j.jpg)

![kertirom](/assets/kertirom/IMG_20190910_194828.jpg)

**+ 1 gondolat:**  
A sok növény nagyon jó ötlet volt. Minden évszakban más és más arcát mutatja a kert ezen része. A dekorációkkal pedig tovább lehet fokozni a hangulatot.


Ha tetszett, kedveld a <a href="https://www.facebook.com/Var%C3%A1zsolj-otthont-360330751226066/" target="_blank">Facebook oldalt</a> is. Itt még több érdekességet találsz a mindennapok varázslataiból.

<a href="https://www.instagram.com/varazsoljotthont/?hl=hu/" target="_blank">Kövess az Instagramon</a> is, és sok olyan fotót láthatsz, ami a blogról vagy a Facebook oldalról kimaradt.


## Kapcsolódó cikkek


* [Ilyen volt, ilyen lett: így lett a kaszálóból romantikus, vidéki kert](/2019-06-26/kulsokorlet)
* [Hozzuk formába az otthonunkat!](/2019-03-26/dekoráció)
* [Így lett a tüzifa az otthonunk dísze](/2019-05-16/fábólkreatívan)
* [Egy szélfogó története, avagy így lett kisházunk a kertben](/2019-08-18/szerszamtarolo)



 




