---
layout: post
title: "Karácsony és más ünnepnapok a családban" 
permalink: /karácsony/
cover: /assets/karácsony/cover.jpg
categories: [haz, kert, dekor]
image:
  path: /assets/karácsony/cover.jpg
  height: 300
  width: 300
---




**A karácsonyban az adventi időszakot szeretem a legjobban. A várakozást, a készülődést, a tél lassúságát, a díszek elkészítését. Ahhoz, hogy nálunk a Karácsony valóban olyan legyen, amilyennek mi elképzeljük, úgy "csináljuk", ahogy nekünk a legjobb. Csak rajtunk múlik, hogyan éljük meg az ünnepeket.**



![karácsony](/assets/karácsony/idézet.jpg)


## Fogadjátok szeretettel az ajándékomat!

Talán nem bánjátok, ha a mostani poszt személyesebb lesz, mint az eddigiek.  
Eddig csak mint a Varázsolj otthont bloggerét láthattatok, most a feleséget, az anyukát, a nagyit, és nem utolsó sorban Krisztát is megismerhetitek egy kicsit.

A posztban az idei ünnepi dekorációinkat is láthatjátok, és talán lesz még idő elkészíteni, vagy párotokkal elkészíttetni, ha valamelyik elnyeri tetszéseteket.


![karácsony](/assets/karácsony/IMG_20191201_135652.jpg)
_Teraszunk karácsonyi díszben_




## Az én családom


Azt tudjátok rólunk, hogy újrakezdőként vágtunk bele annak idején a "Miházunkba".  
Mindketten túl a negyvenen, túl egy váláson kezdtük el közös életünket. Férjemnek nincs gyermeke, az én fiaim pedig felnőttként már a saját életüket élik. 

![karácsony](/assets/karácsony/IMG_20191130_121256.jpg)
_Dekoráció az egyszerűség jegyében_


Nagy örömünkre nagyfiam és felesége már egy gyönyörű kisfiúval is megajándékoztak bennünket. Zakariás 1 éves kislegény már, aki szorgosan teszi azt, amihez a legjobban ért; elvarázsol mindenkit a kedvességével és állandó vidámságával.

Norbiék?

![karácsony](/assets/karácsony/IMG_20191202_171333.jpg)
_Ünnepi fények az udvaron_



## Ünnep, igény szerint


**Karácsony**

Szerintem a karácsonyban a hangulat, az együtt töltött idő a legjobb.

> A ház különböző részein elhelyezett dekorációk fokozzák az ünnepi hangulatot úgy bennünk, mint a vendégeinkben. Ezért is olyan fontos számomra az otthonunk díszítése. 

A Karácsony az a fix dátum, mikor biztosan mindenki szabad, és össze tud gyűlni a család. Így ezt jelöltük ki az egyetlen olyan ünnepnek, melyen ajándékozunk. De ilyenkor sem nagy dolgokban gondolkodunk, inkább arra fektetjük a hangsúlyt, hogy valami igazán személyessel lepjük meg egymást.

A fiaim önálló életéből, és a nagyobbik 200 km-es távolságából adódik, hogy nem mindig akkor jön össze a család amikor szeretnénk, hanem mikor össze tudjuk hangolni az 5 - 6 ember időbeosztását.

Megesett, hogy egy születésnaphoz csak egy hónappal később tudtunk teljes létszámban találkozni, ezért aztán felülírtuk a régi, "kötelezős szabályokat", és újakat alkottunk.  

![karácsony](/assets/karácsony/IMG_20191124_130936_392.jpg)

![karácsony](/assets/karácsony/IMG_20191130_135925.jpg)

Jómagam nagyon szeretek élményt ajándékozni, így a családtagok idei ajándéka is ez lesz.  
Nagyon bízom abban, hogy mindenkinek elnyeri a majd tetszését.
 
## Családi nap

Minden évben kerítünk alkalmat arra, hogy családunkkal együtt túrázni menjünk, kiránduljunk. Ehhez ragaszkodom, és épp ezért már az év elején elkezdem megtenni a program javaslataimat. 

![karácsony](/assets/karácsony/IMG_20191125_130200.jpg)

> Meggyőződésem, hogy az ilyen napok erősítik a családi kötelékeket. Ilyenkor kicsit eltávolodunk a hétköznapoktól, közös élményeket szerzünk és nagyon sokat beszélgetünk.

![karácsony](/assets/karácsony/IMG_20191210_114532.jpg)

### Közös emlékeink

Voltunk már húsvéti pikniken a Bakonyban, túrázni a Scheenebergen, a kirándulni a bécsi állatkertben, gyönyörködni Plitvicében, tavaly három napot a Mátrában, idén pedig a Pilisben jártunk, már unokánkkal kiegészülve.

Mindig izgalmas megtervezni a következő évi programot. 

Ha csak egy napos akkor lényeges szempont, hogy mindenkihez közel legyen, hisz' nem akarjuk az utazással tölteni az időt.

Ha több napos, amilyet a jövő évre is tervezünk, akkor belefér a távolság is.

> Már most várom, hogy milyen klassz lesz a jövő évi kirándulásunk; beszélgetések, nevetések, a nap végén pedig együtt kiülni egy közös csillagnézésre.


![karácsony](/assets/karácsony/IMG_20191203_0838181.jpg)

## Egyéb ünnepek

Hetente több alkalommal is beszélünk, naprakészek vagyunk a másikból, és persze a születésnapok, névnapok, évfordulók, de még a Mikulás sincs soha elfelejtve. Azonban nem csinálunk belőle gondot, ha csak később tudjuk a másikat megszeretgetni.  Mi úgy gondoljuk, nem ezen múlik a szeretet. 

![karácsony](/assets/karácsony/IMG_20191203_163204.jpg)

**Ajándék levél születésnapra**

25. születésnapjára mindkét fiamnak és a menyemnek is - akit nagyon szeretek - kézzel írtam egy levelet. 

Egy összefoglalót az eltelt 25 évről,  - menyem esetében a közös évekről, hogy milyen jó is, hogy a családunkhoz tartozik - és milyen büszke vagyok rájuk. 
Nagyfiam akkor épp nem tudott hazajönni, így előtte odaadtam a menyemnek a levelet, hogy a születésnapján reggel tegye ki a párnájára. 

![karácsony](/assets/karácsony/IMG_20191130_130131.jpg)
_Hunyor, vagy karácsonyi rózsa. Decemberben, az ünnepekre már virágzik_

A kisebbik fiam nagy ölelés közepette tőlem kapta meg. Később mesélte, hogy órákig kereste a megfelelő alkalmat arra, hogy elovassa, mert nem akarta csak úgy végigfutni.

Mindkét gyermekem azt mondta, hogy ennél szebb ajándékot nem is kaphattak volna.


Pedig csak egy levél volt...

![karácsony](/assets/karácsony/IMG_20191203_221604_500jav.jpg)


**Ebéd nálunk**

A mindennapokban ketten vagyunk, de hétvégenként és az ünnepekkor sokszor összejövünk a gyerekekkel egy-egy ebédre.  
Ilyenkor kettő helyett hol öten, hol hatan vagyunk. 

![karácsony](/assets/karácsony/IMG_20191203_083753.jpg)


A közös ebédek nálunk nem egyszerűek.  
A nagyfiam és a menyem vega étrendet követ - semmi állati eredetűt nem fogyasztanak - a menyem emellé még glutén érzékeny is, jómagam pedig hisztamin intolernciával küzdök. A férjem, a kiskisfiam és az ő párja pedig a normál étkezés szerint, hússal képzeli el az ünnep ebédet.


![karácsony](/assets/karácsony/IMG_20191128_072314.jpg)





A fentiekből látszik, hogy nem egyszerű nálunk a családi ebéd.

![karácsony](/assets/karácsony/IMG_20191127_073803.jpg)


Gyakorlott háziasszonyként sem volt könnyű ennyiféle feltételnek megfelelni, ezért én a könnyebb utat választottam. Ahelyett, hogy "beleőrülnék" a készülődésbe, a többféle fogás elkészítésébe, közvéleményt kutatok, hogy ki mit szeretne enni az ebédnél és ezekre fókuszálok.


![karácsony](/assets/karácsony/IMG_20191207_143848j.jpg)

Nálunk bevált ez a forgatókönyv.  
Mindenki azt kapja amire "rákészítette a hasát", én sem leszek a konyha fogja és nem mellékesen még pénztárcabarát is.

![karácsony](/assets/karácsony/79206306_519964631929343_263970326394699776_n.jpg)


## Zakariás

Családunkban első unoka Zaka, és mi, ahogy azt kell, olvadozunk is tőle. 

Már a babavárás idején is - de miután megszületett még inkább - nagy lelkesedéssel nézegettem a baba dolgokat.  
Készítettem is, vásároltam is ezt-azt - mert hát a nagyik már csak ilyenek -, de a szülők úgy gondolták, hogy a nagyik dolga az, hogy szeressék az unokájukat, és nem az, hogy feleslegesen vásárolgassanak.

![karácsony](/assets/karácsony/IMG_20191130_090043.jpg)


Azt gondolom igazuk van, és mi tiszteletben is tartjuk a kérésüket. Mielőtt vennék valamit Zakának mindig egyeztetek velük.

Nekik ez tőlünk igazi ajándék, nekünk pedig ajándék a bizalom, amivel irányunkba vannak.

Ugye, ennél több nem is kell?





## Lehet a hétköznap is ünnepnap

Apró kis kedvességekkel a mindennapokat is átalakíthatjuk örömteli napokká. Hiszek abban, hogy örömet nem csak pénzért vásárolt ajándékokkal lehet okozni. 

Egy forró tea, egy bögre forraltbor az udvaron kint dolgozó férjünknek, egy kedves üzenet napközben, egy köszönöm, egy ölelés megérkezéskor, mint apró varázslat teszi szebbé a napunkat.

Varázsoljuk át a hétköznapjainkat is ünneppé! 




![karácsony](/assets/karácsony/IMG_20190105_161632_474.jpg)

 







**+ 1 gondolat:**  
Fontosak az ünnepek. Kell, hogy megtörjük velük a hétköznapok szürkeségét. Nem az ajándékok miatt, magunk miatt. Örüljünk, hogy vagyunk egymásnak, mert ez az ami igazán számít.

Ha tetszett, kedveld a <a href="https://www.facebook.com/Var%C3%A1zsolj-otthont-360330751226066/" target="_blank">Facebook oldalt</a> is. Itt még több érdekességet találsz a mindennapok varázslataiból.

<a href="https://www.instagram.com/varazsoljotthont/?hl=hu/" target="_blank">Kövess az Instagramon</a> is, és sok olyan fotót láthatsz, ami a blogról vagy a Facebook oldalról kimaradt.


## Kapcsolódó cikkek


* [Ilyen volt, ilyen lett: így lett a kaszálóból romantikus, vidéki kert](/2019-06-26/kulsokorlet)
* [Hozzuk formába az otthonunkat!](/2019-03-26/dekoráció)
* [Így lett a tüzifa az otthonunk dísze](/2019-05-16/fábólkreatívan)
* [Egy szélfogó története, avagy így lett kisházunk a kertben](/2019-08-18/szerszamtarolo)



 




