---
layout: post
title: "A háziasszonyok álma: a mosókonyha!"
permalink: /vazlat/
cover: /assets/mosokonyha/cover.JPG
image:
  path: /assets/mosokonyha/cover.JPG
  height: 300
  width: 300
---

**A mai családiházakhoz már szervesen hozzátartozik a mosókonyha, és ha betartunk pár alapszabályt, zárt ajtók mögé sem kell rejteni. Amennyiben előre megtervezzük a gépek, polcok helyét, nem lesz nehéz fenntartani a rendet.** 

![idézet](/assets/mosokonyha/IMG_20190426_134358.jpg)

## Mosókonyha, az kell

Már akkor tudtam, hogy lesz mosókonyhám, mikor megvettük a házat.
Régen is volt, és akkor is nagyon szerettem. Számomra alapfelszereltség. 

Fontos volt, hogy ne a nappaliban száradjanak a ruhák, hogy legyen helye a vasalásra váró holmiknak, hogy a csecsebecséimet átlátható módon tudjam tárolni, hogy a varrógépemnek is legyen megfelelő helye.  
Szóval, amint lett rá lehetőségünk, neki álltunk az istállóból a kialakítani a mosókonyhát.


## Tervezés

A régi épület alapterülete alkalmas volt arra, hogy abból válasszuk le a mosókonyhát (is). Szerettük volna, hogy közel legyen a lakás többi részéhez, így már az átalakítás során nyitottunk egy ajtót az előtérből az istálló felé. ([erről itt olvashatsz](/2019-02-11/találjuk_ki))
 
Megterveztük, hogy mekkora legyen, és kijelöltük  a falak helyét, majd megkezdtük a kedvenc munkánkat...

**Megint betonozás**

![beton](/assets/mosokonyha/DSCF1814.JPG)
_A munka felosztása a szokásos: én kevertem, a férjem eldolgozta_


![beton](/assets/mosokonyha/DSCF1808.JPG)



Nem lett hatalmas helyiség (9m2), de az aljzatba rengeteg beton belement.

> A betonzás másnapján beszélgettünk, hogy milyen jó, hogy ez is elkészült,  hogy milyen gyorsan végeztünk, mikor mondja a férjem, hogy olyan gyorsan keverted a betont, nem győztem hordani. Erre én, hogy, olyan gyorsan hordtad, hogy alig bírtam keverni...  
Szóval a kommunikáció hiánya félreértésékehez vezetett, és fele annyi idő alatt végeztünk mint terveztük.


![beton](/assets/mosokonyha/DSCF1820.JPG)



![beton](/assets/mosokonyha/DSCF1833.JPG)
_Végre kész! Jöhet a fal_

**Fal**


Gipszkarton fallal akartuk leválasztani a mosókonyhát a kazánháztól és a leendő kamrától.

![folyosó](/assets/burkolatok/IMG_20190311_092455.jpg)
_A folyosó napjainkban_

Az eltelt idő azt mutatja, hogy jól választottunk. A színe nem kényes, mindenhez passzol, és a vidéki ház designjébe is tökéletesen bele illik.


## Csempe


A konyhában, csak az alsó - felső szekrény közötti részt akartuk kicsempézni. 

Mivel a járólap eléggé domináns lett, egyszerű csempét szerettünk volna.  
Semleges szín, semleges felület, ez volt a cél.




Mint minden kőműves munkát, ezt is a férjem csinálta meg.  
Kimérte a magasságot, majd bekarcolta a falat, hogy a ragasztó jobban tapadjon. Alulra felcsavarozott egy lécet, hogy a frissen felragasztott csempe le ne csússzon és elkezdte a munkát. 


![csempe](/assets/burkolatok/DSCF0204.JPG)



![csempe](/assets/burkolatok/DSCF0207.JPG)
_Kész_

Nem csempézett ki a fal végéig, mert a fennmaradó részre hűtőt és még egy polcot terveztünk. 
A fuga egyértelműen fehér lett, mert a csempében is fehér csíkok vannak. 

> A csempét, a járólapot és a laminált padlót együtt vásároltuk meg, így könnyebben össze tudtuk nézni, hogy passzolnak-e egymáshoz a kiválasztott darabok.  
Volt pár "körünk" az áruházban, míg megtaláltuk a számunkra megfelelő burkolatokat, de így, hogy egyben láttunk mindent, kisebb volt a tévedés esélye.


## Járólap

A konyhába egyértelműen járólapot terveztünk.


A választás itt sem ment egyszerűen. A konyha és a nappali egybe nyílik, és nem szerettem volna nagy kontrasztot a két helyiség burkolata között. 

A hajópadló, mint stílus itt is előjött, de egy konyhába, járólappal nem könnyű ezt megvalósítani.



Az egyik barkácsáruházban találtunk rá a megfelelő mintájú járólapra. (Igaz, drágábban mint ahogy terveztük, de van amin nem szabad spórolni.)

A felülete a nagyon régi deszka darabokat idézi meg. Szeghelyes, ághelyes, foltos, kopott mintázatú, de én épp ebbe szerettem bele.

![járólap](/assets/burkolatok/IMG_20190311_164146.jpg)
_A régies hatású járólap_

Hangsúlyos darab, talán sokaknak nem is tetszik, de a megfelelő környezetben, a megfelelő bútorokkal nagyon jól tud kinézni. 

 > Az étkező asztalunk is túl szépnek bizonyult hozzá, ezért koptattam, csiszoltam, és festettem. Így harmóniába kerültek egymással.



A dobozokban a járólapok különböző mintájúak voltak.

Az eladó a vásárláskor azt mondta, hogy a burkoló majd össze-vissza fogja rakni a lapokat, mert ezt a fajtát nem is lehet másképp.
(Persze, azt nem tudta, hogy nekünk nem akármilyen mesterünk van!)

Két esténk ment rá, mire kiválogattuk, "kilegóztuk" úgy a darabokat, hogy a hajópadló minta kijöjjön. 

**Nem adtuk fel, és megcsináltuk!**



![járólap](/assets/burkolatok/DSCF0208.JPG)

![járólap](/assets/burkolatok/DSCF0217.JPG)
_A lapozás elkezdődött_

A férjem lett a burkoló mester.
A férjem, aki a konyha csempézése kivételével, még soha nem csinált ilyen jellegű munkát.  
Megnézett pár Youtube-os videót, hogy mi a titka a burkolásnak, és neki kezdett.   



Nagyon klasszul megcsinálta. 


Sehol nem "kong" a járólap alatt, és egyetlenegy helyen van egy ici-pici szintkülönbség.


A nappaliból nézve gyönyörűen látszanak a folyamatos "hajópadló" csíkok.


**A fuga**


A fuga kiválasztása alapos átgondolást igényelt. 

Mivel több színből áll a járólap, nem volt mindegy melyikhez válasszuk ki a fuga színét.
Első körben világosat vásároltunk, de összepróbálva kiderült, hogy nem mutat együtt.  


A befutó a sötét barna lett, ez a szín már nagyon szépen kiemelte a burkolatot. Diszkréten beleolvad a járólap színébe, és épp ettől lett tökéletes.

> Több színű burkolat esetén, a fuga színét próbálgassuk hozzá az összes színhez. Egy rossz döntéssel kár lenne elrontani a munkánkat.  A fugát addig kell feltakarítani a burkolatról, míg meg nem szárad teljesen. Utána már az ujjaink bánják a dolgot...  

## Szegélyek

A laminált padlónál nem volt gond, hogy milyen legyen a szegély. Különböző színű, fazonú, magasságú közül lehet válogatni. 
Az ízlésünkön múlik, hogy milyet választunk. 
A konyha viszont nagyobb falat volt. A járólapból csak 2 db maradt, és nem is akartam, hogy abból legyen a falszegély.  
Végül találtunk egy olyan fazonú, laminált padlóhoz való szegélyt, ami tökéletes lett a járólaphoz is.




![járólap](/assets/burkolatok/IMG_20190311_113801.jpg)
_A konyha. Az átfestett, antikolt asztallal, székekkel_



Február vége lett, mire ezekkel a munkákal végeztünk.  Épp annyi időnk maradt, hogy a tervezett időpontban beköltözzünk. 
Elmaradt ugyan néhány apróság, de azok hiányában még birtokba vehettük házat.
Nagyon kemény 3,5 hónap volt mögöttünk. Fizikailag, anyagilag egyaránt.
De akkor is, és most is úgy gondoljuk, hogy megérte minden erőfeszítés. Az, hogy együtt képesek voltunk erre a hatalmas munkára, és megbirkóztunk a feladatokkal, erőt adott a folytatáshoz. 


...mert tervünk volt bőven...





**+ 1 gondolat:**   
Nagy kedvencem lett a mosókonyha. Nem csak a praktikukma, hanem a hangulata miatt is. A cél az volt, hogy olcsó legyen, de jó, ezért minden újragondolt, újrahasznosított. 

## Kapcsolódó cikkek


* [Életre kelnek a falak!](/2019-03-01/sz%C3%ADnesfalak)
* [Faljavítás itt, falazás ott!](/2019-02-18/afalak)
* [A földes szobákkal kezdtük a házfelújítást!](/2019-02-12/szobabetonozas)
* [Találjuk ki a házunkat](/2019-02-11/találjuk_ki)

