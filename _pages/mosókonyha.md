---
layout: post
title: "A háziasszonyok álma: a mosókonyha!"
permalink: /mosokonyha/
cover: /assets/mosokonyha/cover.JPG
image:
  path: /assets/mosokonyha/cover.JPG
  height: 300
  width: 300
---

**A mai családiházakhoz már szervesen hozzátartozik a mosókonyha, és ha betartunk pár alapszabályt, zárt ajtók mögé sem kell rejteni. Amennyiben előre megtervezzük a gépek, polcok helyét, nem lesz nehéz fenntartani a rendet.** 

![idézet](/assets/mosokonyha/IMG_20190426_134358.jpg)

## Mosókonyha, az kell

Már akkor tudtam, hogy lesz mosókonyhám, mikor megvettük a házat.
Régen is volt, és akkor is nagyon szerettem. Számomra alapfelszereltség. 

Fontos volt, hogy ne a nappaliban száradjanak a ruhák, hogy legyen helye a vasalásra váró holmiknak, hogy a csecsebecséimet átlátható módon tudjam tárolni, hogy a varrógépemnek is legyen megfelelő helye.  
Szóval, amint lett rá lehetőségünk, neki álltunk az istállóból a kialakítani a mosókonyhát.


## Tervezés

A mosókonyha tervezése már akkor megkezdődött, amikor a házat alakítottuk át. Szerettük volna, hogy közel legyen a lakás többi részéhez, így már az átalakítás során nyitottunk egy ajtót az előtérből az istálló felé. ([erről itt olvashatsz](/2019-02-11/találjuk_ki))
 

A régi épület alapterülete alkalmas volt arra, hogy abból válasszuk le a mosókonyhát (is).  
A fűtés -vízszerelővel megbeszéltük a lehetőségeket a szerelvényezéssel kapcsolatban.  
Előre kitaláltuk hová lesz a mosdó, a mosógép, a radiátor. Szerettünk volna egy plusz WC-t is, és a mosókonyhába gondoltuk ki a helyét. 

> Biztos, ami biztos, legyen alapon. Sosem árt, ha nagyobb vendégség, itt alvós társaság van a háznál.

A vizet, és a szennyvizet már akkor megcsinálták, mikor a házat. Nem akartuk pár évvel később újra szétveretni a házat. A csövek bekerültek, és türelmesen vártak arra, hogy elkészüljön a helyiség.



Megterveztük és kijelöltük  a falak helyét, majd megkezdtük a kedvenc munkánkat...



**Megint betonozás**

![beton](/assets/mosokonyha/DSCF1814.JPG)
_A munka felosztása a szokásos: én kevertem, a férjem eldolgozta_


![beton](/assets/mosokonyha/DSCF1808.JPG)



Nem lett hatalmas helyiség (9m2), de az aljzatba így is rengeteg beton belement.

> A betonzás másnapján beszélgettünk, hogy milyen jó, hogy ez is elkészült,  hogy milyen gyorsan végeztünk, mikor mondja a férjem, hogy olyan gyorsan keverted a betont, nem győztem hordani. Erre én, hogy, olyan gyorsan hordtad, hogy alig bírtam keverni...  
Szóval a kommunikáció hiánya félreértésékehez vezetett, és fele annyi idő alatt végeztünk mint terveztük.





![beton](/assets/mosokonyha/DSCF1804.JPG)
_Elszántság, erő, akarat! Már pedig itt mosókonyha lesz!_

![beton](/assets/mosokonyha/DSCF1817.JPG)
_Végre kész! Jöhet a fal_





**Fal**


Nagyon akartunk haladni a projekttel, ezért könnyűszerkezetes megoldást választottunk, ezen belül pedig a gipszkarton mellett döntöttünk. 

Ezzel a módszerrel gyorsan le tudtuk választani a mosókonyhát a kazánháztól és a leendő kamrától.
Fémprofilokat használtunk, és ezekkel nem okozott nehézséget a fal megépítése.

Miután álltak a falak, az eljárás a [régről ismert folyamat](/2019-02-18/afalak) volt: javítás, glettelés, csiszolás majd a festés.



![gipszkarton](/assets/mosokonyha/DSCF2300.JPG)
_Két fal készült gipszkartonból_

A másik két fal adott volt. 
Mindkettő téglából készült, ami a kijavításukat nem könnyítette meg. Volt velük feladat bőven... Régi vakolatot leverni, újra vakolni, glettelni,csiszolni, festeni...

![gipszkarton](/assets/mosokonyha/DSCF1820.JPG)



![gipszkarton](/assets/mosokonyha/DSCF2303.JPG)
_A falakon még látszik az istállókra jellemző fekete festék_

![gipszkarton](/assets/mosokonyha/DSCF2304.JPG)



## Burkolatok

Még a ház átalakítás elején egy ismerős a garázsában rendezkedett, és a sok mindene között volt csempe és járólap is. Tudta, hogy mi felújítunk, így szólt, hogy érdekel-e bennünket.

> Azt hiszem szerencsések vagyunk, mert több alkalommal előfordult már, hogy hasonló módon jutottunk hozzá számunkra fontos dolgokhoz.

Ha úgy vásároljuk meg a burkolatokat, egész biztosan más színt választok. De így, hogy megkaptuk a kellő mennyiséget, nem akartunk másikat venni.

Megalkudtam a kékkel, és végül nem is bántam meg. A sötétkék csempe nagy kedvencem lett, a járólappal pedig békét kötöttem.

![csempep](/assets/mosokonyha/DSCF2305.JPG)


![járólap](/assets/mosokonyha/DSCF2308.JPG)


![járólap](/assets/mosokonyha/DSCF2309.JPG)

A férjem csempézett, járólapozott, én pedig festettem a falakat. A festés előtt még megmentettünk egy gerendát is, ami nagyon szép dísze lett a mosókonyhának.


## Berendezés


Minden, de tényleg minden tárgy újrahasznosított lett.


* **A mosókonyha és a kamra közti ajtó még a házátalakításból származik. Férjem csinált hozzá keretet, és beépítette.**

* **A polc a régi, bontott hajópadlóból született újjá. Férjem megcsinálta, szú ellen lekezeltem, majd festetettem.**

* **A mosdópult saját ötlet. A felsőrésze akácfa darabokból, a szekrényke része pedig egy régi ajtóbetétjéből és egy használaton kívüli polcból készült.**

* **A szennyestartót, és a falszegélyt a kábeldob kerítésünk középső darabjaiból állította össze a férjem.**

* **A mennyezeti lámpa régen kiscsibéket melegített. Újra lett vezetékelve, rendeltem hozzá textil kábelt, mennyezeti rózsát, színre fújtam a búrát, és kész is.**

* **A varrógépem közel 30 éves, átfestettem fehérre, hogy passzoljon a többi dologhoz.**

* **Az ablakpárkány szintén akácfából készült.**

* **A széket, a kis polcot, a bőröndöt egy kollégámtól kaptam (tudta, hogy nálam megmenekülnek ezek a régi darabok), felújítás után tökéletesen beillenek a mosókonyhába.**

* **[A tároló dobozokat](/2019-04-17/tárolók) én készítettem.

* **... és még a nevét is kaptuk a helyiségnek. Mi csak Frau Zimmerként emlegetjük, ezt kapta a névadón. A szemben velünk egy osztrák házaspár lakik ( férj csak nagyon keveset beszél magyarul), és mikor készült a mosókonyha, kérdezgette, hog mi lesz ez... Mondtuk, hogy mosókonyha, ő meg, hogy: Ja, ja! Faru Zimmer! Nekünk pedig úgy megtetszett, hogy rajt is maradt.**








**+ 1 gondolat:**   
Nagy kedvencem lett a mosókonyha. Nem csak a praktikukma, hanem a hangulata miatt is. A cél az volt, hogy olcsó legyen, de jó, ezért minden újragondolt, újrahasznosított. 

## Kapcsolódó cikkek


* [Életre kelnek a falak!](/2019-03-01/sz%C3%ADnesfalak)
* [Faljavítás itt, falazás ott!](/2019-02-18/afalak)
* [A földes szobákkal kezdtük a házfelújítást!](/2019-02-12/szobabetonozas)
* [Találjuk ki a házunkat](/2019-02-11/találjuk_ki)

