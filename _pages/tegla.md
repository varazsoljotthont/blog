---
layout: post
title: "Tégla sokoldalú felhasználása a lakásban, a kertben"
permalink: /tegla/
cover: /assets/tégla/cover.JPG
image:
  path: /assets/tégla/cover.JPG
  height: 300
  width: 300
---



**A bontott tégla napjainkban valódi reneszánszát éli, de a mi esetünkben nem a divat miatt került be a házba.  A szlogenem: "Téglából ház, lélekből otthon". És ha a téglába beletesszük a lelkünket, akkor szépséges dolgokat tudunk létrehozni.**




## Miért pont a tégla?




Még évekkel ezelőtt, mikor csak ábrándoztunk a "Miházunkról", tervezgettük, hogy milyen lesz majd az otthonunk hangulata. Azt már akkor is tudtuk, hogy nekünk nagy valószínűséggel nem lesz trendi, az épp divatos irányelveket követő házunk.

([erről itt olvashatsz](/2019-02-09/hazvasarlas))

A modern, minimál stílusú házak a csupa króm, üveg, egyen berendezéssel egyikünknek sem tetszettek. 


Mindketten vonzódunk a régi, újra hasznosított tárgyakhoz, szeretjük a természetes dolgokat magunk körül. 
Mikor elkezdődött a ház átalakítása, adta magát az ötlet, hogy használjuk fel birtokunkban lévő téglákat. 
Kéznél van, ingyért van, helyben van, és még szép is.  
Mi kell még?


## Mindenhol tégla 

Felhasználásuk mindenre és mindenhova kiterjed.

A lakásban és az udvaron is több helyre építettünk be bontott téglákat. 

> Tényleg csak a fantáziánk szab határt, hogy miként gondoljuk újra a régi, bontott téglák sorsát. 



Ebből készült a(z):

* konyhapult
* pillérek
* régi ajtó helyén a dekor fal 
* nappali polc rendszere
* kamra burkolata
* terasz
* terasz burkolata
* lábazat
* udvari pihenő rész
* kerti rom
* kerti rom alja
* sufni külső burkolata
* járdák
* ágyás szegélyek
* fatároló oldala
* kút burkolata
* ablak párkányok
* ...még egy virágtartó is 

...és még nincs vége...


> Nagyon szeretem, hogy nem szabályosak, hogy kissé csorbák lettek előző életükben. Rusztikus hangulatot adnak a háznak, ezzel pedig megteremtik azt légkört, amire vágytunk.


## A feladatok, hogy a bontott téglából látványelem legyen!

**Nem is gondolnánk, hogy milyen sok fajtája létezik a téglának... Különböznek hosszban, magasságban, színben. Vannak címeres, pecsétes téglák, amikre szinte "vadásztunk" és külön gyűjtögettünk, hisz azokkal különleges tervünk volt.**



Nem állítom, hogy nincs velül tennivaló, de a szépségük kárpótol a mindenért.

> Szeletelt, bontott, vagy címeres tégla forgalmazásával is a ([Tégláriumot](https://www.teglarium.com/)) keresheted.



**Válogatás**


A válogatással kezdődik a munka, attól függően, hogy mit szeretnénk készíteni. 

A nagyjából azonos méretűeket szedtük ki a téglarakásunkból, és ha friss bontásból származott a tégla, akkor azt még pucolni is kellett.  Nálunk ez a feladat mindig az enyém volt.  
A férjem épített, én pedig segédmunkáskodtam...



Amikor elkészült az éppen aktuális tégla mű, megint én következtem. 


**Sósavazás**


Sósavval átkentem a felületeket, hogy a rajt maradt maltert, és egyéb szennyeződéseket lemarja. Ahol szükségesnek láttam, egy kicsit spaklival is rásegítettem. 

**Fugázás**


A következő fázis a fugázás.  
Különböző módon fugáztunk kint és bent.


A lakásban eleve úgy raktuk  a téglát, hogy a téglák közötti sorokat "csak" finomítani kelljen. Cementeszsákkal dörzsöltem át a maltert, hogy egyenletes legyen, és ezzel elő is készítettem a kozmetikai fugázásra. 

Cement tejet készítettem, és óvatosan átfestegettem a téglák fugákat.

> A cementtej cement és víz elegye, olyan állagúra keverve, hogy ecsettel kenhető legyen. Ízlés dolga, hogy mennyire sötét színt szeretnénk fugának. Én a szürke cemethez mindig tettem egy kevés fehéret is, hogy ne legyen annyira komor a felület.)


## Vigyázzunk rá!


Száradás után ahol kellett még plasztikáztam egy kicsit, és az utolsó lépésként a felületét balzsammal kezeltem. 
Sok féléből lehet választani, nekem is meg van a bevált márkám, amiben még nem csalódtam.
A balzsam lezárja a tégla felületét, nem lesz porózus, könnyen lehet takarítani, és még szép fényt is kap a tégla.




**Ma már nem jelent gondot, hogy a fürdőszobába vagy a konyhába építsük be a bontott téglát. Az impregnáló anyagokkal mosható, szennyeződés taszító lesz a tégla felülete. A Téglárium oldalán minden információ olvasható ami a bontott tégláról fontos lehet.** 
([itt találod](https://www.facebook.com/Teglarium/?epa=SEARCH_BOX))**



**Lábazat**

A ház lábazatát is téglából álmodtuk meg. Erre a célra szeletlet téglát vásároltunk, amit kültéri csemperagasztóval rgasztott fel a férjem, a fugázásához pedig szélesfugát használt. 




Elég nagy felületet kellett kifugázni, ezért okozott némi fejtörést, hogy mivel lehet hatékonyan megcsinálni.



Egy régi kolbásztöltő lett a megfelelő eszköz. Sok anyag belefért, így viszonylag gyorsan lehetett haladni a munkával. 

Nem hiszem, hogy túl általános lenne az ilyen jellegű felhasználása, de hatékonynak bizonyult.



A cemeteszsákkal átdörzsöltem a fugát, hogy egyenletes mélységű legyen















![csempe](/assets/burkolatok/DSCF0204.JPG)



![csempe](/assets/burkolatok/DSCF0207.JPG)
_Kész_





![járólap](/assets/burkolatok/DSCF0208.JPG)

![járólap](/assets/burkolatok/DSCF0217.JPG)
_A lapozás elkezdődött_













**+ 1 gondolat:**   
A laminált padló praktikus, megfizethető megoldás. Ha a ház átalakítására több időnk van, és ezáltal nagyobb az anyagi keretünk, valószínű, hogy nem ezt választjuk, hanem a fapadlót. A lamináltnak sajnos hideg a felülete. Padlófűtéssel biztosan kellemes, de betonra, és az alátét habszivacsra rakva hideg.

## Kapcsolódó cikkek


* [Életre kelnek a falak!](/2019-03-01/sz%C3%ADnesfalak)
* [Faljavítás itt, falazás ott!](/2019-02-18/afalak)
* [A földes szobákkal kezdtük a házfelújítást!](/2019-02-12/szobabetonozas)
* [Találjuk ki a házunkat](/2019-02-11/találjuk_ki)

