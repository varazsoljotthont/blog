---
layout: post
title: "Bontott tégla varázsa az otthonunkban"
permalink: /tegla/
cover: /assets/tégla/cover.jpg
image:
  path: /assets/tégla/cover.jpg
  height: 300
  width: 300
---



**A bontott tégla napjainkban valódi reneszánszát éli, de a mi esetünkben nem a divat miatt került be a házba.  A szlogenem: "Téglából ház, lélekből otthon". És ha a téglába beletesszük a lelkünket, akkor képesek leszünk megalkotni azt az otthont, amire vágyunk.**




## Miért tégla?




Még évekkel ezelőtt, mikor csak ábrándoztunk a "Miházunkról", tervezgettük, hogy milyen lesz majd az otthonunk hangulata. Azt már akkor is tudtuk, hogy nekünk nagy valószínűséggel nem lesz trendi, az épp divatos irányelveket követő házunk.

([erről itt olvashatsz](/2019-02-09/hazvasarlas))

A modern, minimál stílusú házak a csupa króm, üveg, egyen berendezéssel egyikünknek sem tetszettek. 


Mindketten vonzódunk a régi, újra hasznosított tárgyakhoz, szeretjük a természetes dolgokat magunk körül. 
Mikor elkezdődött a ház átalakítása, adta magát az ötlet, hogy használjuk fel birtokunkban lévő téglákat. 
Kéznél van, ingyért van, helyben van, időtálló és még szép is.  

Mi kell még?

![idézet](/assets/tégla/idézet.jpg)



## Mindenhol tégla 

A bontott tégla felhasználása mindenre és mindenhova kiterjed. A lakásban és az udvaron is a legkülönbözőbb módon hasznosítottuk az évek alatt összegyűjtött téglákat.

> Tényleg csak a fantáziánk szab határt, hogy miként gondoljuk újra a régi, bontott téglák sorsát. 


![tégla](/assets/tégla/IMG_20190423_174028.jpg)
_Dekor fal a teraszon, természetesen bontott téglából_


A "Miházunkban" ebből készült a(z):

* konyhapult
* pillérek
* régi ajtó helyén a dekor fal 
* nappali polc rendszere
* kamra burkolata
* terasz
* terasz burkolata
* lábazat
* udvari pihenő rész
* kerti rom
* kerti rom alja
* sufni külső burkolata
* járdák
* ágyás szegélyek
* fatároló oldala
* kút burkolata
* ablak párkányok
* ...még egy virágtartó is 

...és még nincs vége...

![tégla](/assets/tégla/DSCF2569jav.jpg)
_Így készült a járda, a kamra, a terasz_



![tégla](/assets/tégla/DSCF2400jav1.jpg)

![tégla](/assets/tégla/DSCF0922jav.jpg)

> Nagyon szeretem, hogy nem szabályosak, hogy kissé csorbák lettek előző életükben. Rusztikus hangulatot adnak a háznak, ezzel pedig megteremtik azt légkört, amire vágytunk.




**Nem is gondolnánk, hogy milyen sok fajtája létezik a téglának... Különböznek hosszban, magasságban, színben. Vannak címeres, pecsétes téglák, amikre szinte "vadásztunk" és külön gyűjtögettünk, hisz azokkal különleges tervünk volt.**



Nem állítom, hogy nincs velük tennivaló, de a szépségük kárpótol a mindenért.


**Meghatározza az otthonunk hangulatát**

![tégla](/assets/tégla/IMG_20190321_121905jav.jpg)
_Nappali, előtér, és konyha_

![tégla](/assets/tégla/IMG_20190311_092455jav.jpg)


![tégla](/assets/tégla/IMG_20190311_113801jav.jpg)
_Mindenhol jelen van a bontott tégla_

## Feladatok, hogy a bontott téglából látványelem legyen!

**Válogatás**


A válogatással kezdődik a munka, attól függően, hogy mit szeretnénk készíteni. 

A nagyjából azonos méretűeket szedtük ki a téglarakásunkból, és ha friss bontásból származott a tégla, akkor azt még pucolni is kellett.  Nálunk ez a feladat mindig az enyém volt.  
A férjem épített, én pedig segédmunkáskodtam...



Amikor elkészült az éppen aktuális tégla mű, megint én következtem. 





**Sósavazás**


Sósavval átkentem a felületeket, hogy a rajt maradt maltert, és egyéb szennyeződéseket lemarja. Ahol szükségesnek láttam, egy kicsit spaklival is rásegítettem. 

**Fugázás**


A következő fázis a fugázás.  
Különböző módon fugáztunk kint és bent.


A lakásban eleve úgy raktuk  a téglát, hogy a téglák közötti sorokat "csak" finomítani kelljen. Cementeszsákkal dörzsöltem át a maltert, hogy egyenletes legyen, és ezzel elő is készítettem a kozmetikai fugázásra. 

Cement tejet készítettem, és óvatosan átfestegettem a téglák fugákat.

> A cementtej cement és víz elegye, olyan állagúra keverve, hogy ecsettel kenhető legyen. Ízlés dolga, hogy mennyire sötét színt szeretnénk fugának. Én a szürke cemethez mindig tettem egy kevés fehéret is, hogy ne legyen annyira komor a felület.)

![tégla](/assets/tégla/kert.jpg)
_A pihenőrész és a kút is tégla burkolatot kapott_

## Sufni

Régen egy teljesen jellegetelen nyitott elejű tároló volt. Férjem befalazta, majd a direkt erre a célra gyűjtögetett címeres téglákkal burkolta. 

![tégla](/assets/tégla/sufnijav.jpg)
_A címeres téglák a sufni dekoratív falába lettek beépítve_

![tégla](/assets/tégla/sufni2jav.jpg)


> Bontott, szeletelt vagy címeres tégla forgalmazásával a ([Tégláriumot](https://www.teglarium.com/)) keresheted.






## Lábazat

A ház lábazatát is téglából álmodtuk meg. Erre a célra szeletlet téglát vásároltunk, amit kültéri csemperagasztóval rgasztott fel a férjem, a fugázásához pedig szélesfugát használt. 




Elég nagy felületet kellett kifugázni, ezért okozott némi fejtörést, hogy mivel lehet hatékonyan elvégezni a feladatot.

Természetesen a férjem megtalálta a megoldást, mégha nem is a legáltalánosabb dolog jutott az eszébe.  
Egy régi kolbásztöltő lett a megfelelő eszköz. Sok anyag belefért, így viszonylag gyorsan tudott haladni a munkával. 



![tégla](/assets/tégla/DSCF0864jav.jpg)


![tégla](/assets/tégla/IMG_20190311_105751jav.jpg)

A cementeszsákkal átdörzsöltem a fugát, hogy egyenletes mélységű legyen, majd a fuga száradása után kőbalzsammal kezeltem a téglát.

> A balzsamtól szép fényes lesz a tégla felülete, és az időjárástól is megvédi.




## Vigyázzunk rá!


Száradás után ahol kellett még plasztikáztam egy kicsit, és az utolsó lépésként a felületét balzsammal kezeltem. 
Sok féléből lehet választani, nekem is meg van a bevált márkám, amiben még nem csalódtam.
A balzsam lezárja a tégla felületét, nem lesz porózus, könnyen lehet takarítani, és még szép fényt is kap a tégla.

![tégla](/assets/tégla/kertirom2.jpg)
_Kerti rom. Ha ilyen szép környezetben pihenhetünk, az külön öröm_


**Felületkezelés**

> A lábazatok , a terasz, a kút, a járda évekkel ezelőtt készültek. Semmi bajuk nem lett a téli időben. A járdákat minden ősszel átkenem impregnáló anyaggal, ezzel védjük a téli nedvességtől, fagytól.
(Ugyanezt védelmet megadjuk a fából készült dolgainknak is, csak azokat lenolajjal festem. Sem időben, sem anyagilag nem akkora ráfordítás, mint amennyit jelent, hogy minél tovább megőrizhessük a szépségüket.)



**Ma már nem jelent gondot, hogy a fürdőszobába vagy a konyhába építsük be a bontott téglát. Az impregnáló anyagokkal mosható, szennyeződés taszító lesz a tégla felülete. A Téglárium oldalán minden információ olvasható ami a bontott tégláról fontos lehet.** 
([itt találod](https://www.facebook.com/Teglarium/?epa=SEARCH_BOX))







## Nem bántuk meg

Szeretjük a téglát. 
Azt hiszem, ezt nem is tagadhatjuk...

Ebben a régi építőanyagban mi megtaláltuk mindazt amit kerestünk, hogy a házunk hangulata olyan legyen, amilyennek megálmodtuk.

Vidékies, rusztikus, barátságos. 

Voltak, akik úgy gondolták, hogy túl sok lesz a téglából. De mint a ([dekorációról szóló posztban írtam](/2019-03-26/dekoráció
)) ha a felhasznált anyagok fajtájával nem esünk túlzásokba (max 3) akkor nem lőhetünk mellé.










**+ 1 gondolat:**   
A felületkezelést nem szabad elhanyagolni. Ha megadjuk a téglának azt a védelmet, ami jár neki, egész biztosan nem lesz vele probléma.


## Kapcsolódó cikkek


* [Fontos lépések régi házunk állagmegóvásáért](/2019-04-03/állagmegóvás)
* [Ez aztán a változás!](/2019-04-11/külsőfalak)
* [Találjuk ki a házunkat](/2019-02-11/találjuk_ki)
* [Kell egy ház... De hol, milyen, mennyiért?](/2019-02-09/hazvasarlas)
