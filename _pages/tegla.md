---
layout: post
title: "A tégla nem csak építőanyag!"
permalink: /tegla/
cover: /assets/tégla/cover.JPG
image:
  path: /assets/tégla/cover.JPG
  height: 300
  width: 300
---



**A bontott tégla napjainkban valódi reneszánszát éli, de a mi esetünkben nem a divat miatt került be a házba.  A szlogenem: "Téglából ház, lélekből otthon". És ha a téglába beletesszük a lelkünket, akkor szépséges dolgokat tudunk létrehozni.**




## Miért pont a tégla?




Még évekkel ezelőtt, mikor csak ábrándoztunk a "Miházunkról", tervezgettük, hogy milyen lesz majd az otthonunk hangulata. Azt már akkor is tudtuk, hogy nekünk nagy valószínűséggel nem lesz trendi, az épp divatos irányelveket követő házunk.

([erről itt olvashatsz](/2019-02-09/hazvasarlas))

A modern, minimál stílusú házak a csupa króm és üveg berendezéssel egyikünknek sem tetszettek. 


Mindketten vonzódunk a régi, újra hasznosított tárgyakhoz, szeretjük a természetes dolgokat magunk körül. 
Mikor elkezdődött a ház átalakítása, adta magát az ötlet, hogy használjuk fel birtokunkban lévő téglákat. 
Kéznél van, ingyért van, helyben van, és még szép is.  
Mi kell még?


## Mindenhol tégla 

A lakrészben, és az udvaron is több helyre építettünk be bontott téglákat. 

Ebből készült a(z):

* konyhapult
* pillérek
* régi ajtó helyén a dekor fal 
* nappali polc rendszere
* kamra burkolata
* terasz
* terasz burkolata
* lábazat
* udvari pihenő rész
* kerti rom
* kerti rom alja
* sufni külső burkolata
* járdák
* ágyás szegélyek
* fatároló oldala
* kút burkolata
* ablak párkányok
* ...még egy virágtartó is 

...és még nincs vége...


Nagyon szeretem, hogy nem szabályosak, hogy kissé csorbák lettek előző életükben. Rusztikus hangulatot adnak a háznak, ezzel pedig megteremtik azt légkört, amire vágytunk.

## A feladatok, hogy sokáig örülhessünk a téglás házunknak!


Különböző méretűek, ütött - kopott darabok a bontott téglák.  
Nem állítom, hogy nincs velül tennivaló, de a szépségük kárpótol a mindenért.

A válogatással kezdődik a munka, attól függően, hogy mit szeretnénk készíteni. 

Nem is gondolnánk, hogy milyen sok fajtája létezik a téglának... Különböznek hosszban, magasságban, színben

> Ja, igen! Ha friss bontásból származik a tégla, akkor azt még pucolni is kell... Nálunk ez a feladat mindig az enyém volt. A férjem épített, én pedig segédmunkáskodtam...

**A címeres, pecsétes téglákat külön gyűjtögettük, hisz azokkal különleges tervünk volt...**

Amikor a férjem elkészítette az éppen aktuális téglás művünket, megint én következtem. 

Sósavval átkentem a felületeket, hogy a rajt maradt maltert, és egyéb szennyeződéseket lemarja. Ahol szükségesnek láttam, egy kicsit spaklival is rásegítettem. 


A következő fázis a fugázás. 


Különböző módon fugáztunk kint és bent.


A lakásban eleve úgy raktuk  a téglát, hogy a téglák közötti sorokat "csak" finomítani kelljen. A cementeszsák egy darabja tökéletes erre a célra. Átdörzsöltem vele a maltert, hogy egyenletes legyen, és ezzel elő is készítettem szépészeti fugázásra.

Cement tejet készítettem, és óvatosan átfestegettem a téglák fugákat.

> A cementtej cement és víz elegye, olyan állagúra keverve, hogy ecsettel kenhető legyen. Ízlés dolga, hogy mennyire sötét színt szeretnénk fugának. Én a szürke cemethez mindig tettem egy kevés fehéret is, hogy ne legyen annyira komor a felület.)


**Vigyázzunk rá!**


Száradás után ahol kellett még plasztikáztam egy kicsit, és az utolsó lépésként a felületét balzsammal kezeltem. 
Sok féléből lehet választani, nekem is meg van a bevált márkám, amiben még nem csalódtam.
A balzsam lezárja a tégla felületét, nem lesz porózus, könnyen lehet takarítani, és még szép fényt is kap a tégla.


**A Téglárium oldalán minden információ olvasható ami a bontott tégláról fontos lehet.** 
([itt találod](https://www.facebook.com/Teglarium/?epa=SEARCH_BOX))

**Ma már nem jelent gondot, hogy a fürdőszobába vagy a konyhába építsük be a bontott téglát. Az impregnáló anyagokkal mosható, szennyeződés taszító lesz a tégla felülete.**















![csempe](/assets/burkolatok/DSCF0204.JPG)



![csempe](/assets/burkolatok/DSCF0207.JPG)
_Kész_





![járólap](/assets/burkolatok/DSCF0208.JPG)

![járólap](/assets/burkolatok/DSCF0217.JPG)
_A lapozás elkezdődött_













**+ 1 gondolat:**   
A laminált padló praktikus, megfizethető megoldás. Ha a ház átalakítására több időnk van, és ezáltal nagyobb az anyagi keretünk, valószínű, hogy nem ezt választjuk, hanem a fapadlót. A lamináltnak sajnos hideg a felülete. Padlófűtéssel biztosan kellemes, de betonra, és az alátét habszivacsra rakva hideg.

## Kapcsolódó cikkek


* [Életre kelnek a falak!](/2019-03-01/sz%C3%ADnesfalak)
* [Faljavítás itt, falazás ott!](/2019-02-18/afalak)
* [A földes szobákkal kezdtük a házfelújítást!](/2019-02-12/szobabetonozas)
* [Találjuk ki a házunkat](/2019-02-11/találjuk_ki)

