---
layout: post
title: "Legyen hangulatos teraszunk, hogy otthon is nyaraljunk" 
permalink: /teraszdekor/
cover: /assets/teraszdekor/cover.JPG
image:
  path: /assets/teraszdekor/cover.JPG
  height: 300
  width: 300
---


 **Szerencsés helyzetben vagyunk, ha az otthonunk részét terasz is képezi. Tavasztól - őszig tökéletes színtere a pihenésnek, ahogy a  családi, baráti összejöveteleknek is. Hogy az itt eltöltött idő minél kellemesebb legyen, érdemes kiemelt figyelmet szánni a berendezésének. A terasz az otthonunk meghosszabítása, így hangulatában jó ha követi azt a stílust, amit a házunknál, kertünknél már megvalósítottunk.**


## Az örök kérdés: hová tegyem?


Nagyon szeretem "kiöltöztetni" a házunkat. Ünnepek előtt, évszakok váltásakor, és csak úgy is. Sok dekort készítettünk sajátkezűleg, és sok alapanyag össze is gyűlt az évek alatt. Apró kis csecsebecsék, méterárú, és az épp használaton kívüli kincsek várták, hogy szabadságuk alatt méltó helyen pihenhessenek.

Egyre erősebben jelentkezett részemről az igény, hogy rendszerezve, esztétikusan tároljam a dolgaimat. Mikor a mosókonyha (is) elkészült, lehetőségem és helyem lett elpakolni a sok-sok  mindent.


![tulipán](/assets/tárolók/IMG_20190416_095143.jpg)



## Az ötlet, és a hozzávalók


**Inspiráció**

Jómagam is szeretek inspirálódni, nyitott szemmel járni, ötleteket szerezni. 
Még valahol, valamikor láttam egy fotót egy bespárgázott üvegről, ami elindította a gondolatot a tárolókkal kapcsolatban.


**Karton**

Szinte kínálta magát a lehetőség a mindennapi bevásárlások során. A legtöbb üzletben a kasszák környékére kirakják a kiürült kartondobozokat, amiket szabadon el lehet vinni.

> Biztos vagyok benne, hogy sokan vittük már haza ilyenekben a napi vásárlásunkat. 

A dobozok különböző méretűek. Erős, kemény falú, tárolásra alkalmas darabokat is találhatunk ha szerencsénk van. 

![dobozok](/assets/tárolók/IMG_20190416_071347.jpg)
_Nagy karton, kis karton, cipősdoboz... Mindegyik megfelelő alap lehet_


**Spárga**

Még régebbről őrizgettünk - valamire biztos jó lesz, alapon - néhány guriga spárgát. Adott volt hát a második alapanyag is. 

![doboz](/assets/tárolók/DSCF2347.JPG)
_A kellékek: karton, ragasztó, spárga. Kezünkben pedig a varázslat_




**Ragasztó**

Két oldalú ragasztót használtam, ezt barkácsboltokban meg lehet vásárolni.

**Szék**

Több ülőalkalmatosság tesztelése után egy gyerekszék lett a befutó, amit én "fellépőként" használok a mindennapokban. Az alacsonysága miatt  lett jobb, mint a többi. Ezen ülve a doboz leért a földre, és nem kellett megtartani.

**Zene**

Nem túlzok, mikor azt mondom (írom), hogy meditatív tevékenységgé vált a spárgázás. Olyan jellegű munka volt ez, ami közben elcsitult az agy. Nem is igazán gondolkodtam közben, csak csináltam. Szólt a meditációs zene, és azt vettem észre, hogy végeztem.

Ez külön ajándék még a dobozok mellé.


## Spárgázzunk, tekerjünk


* **első lépés:** a dobozok felesleges részeit levágtam, majd a hiányzó helyekre toldásként beragasztottam. Ezzel a lépéssel elértem, hogy "rendes" dobozunk legyen.

![doboz](/assets/tárolók/IMG_20190416_213033.jpg)
_A hiányzó rész kiegészítve, és beragasztva_



![doboz](/assets/tárolók/IMG_20190416_172619jav.jpg)



* **második lépés:** a dobozok sarkaihoz, és az oldalakra 2-3 centinként felragasztottam a kétoldalú ragasztót.


![doboz](/assets/tárolók/IMG_20190416_173226jav.jpg)


* **harmadik lépés:** a doboz aljánál indítottam a spárgát. A doboz oldalára 2-3 cm magasságban odaragasztottam, majd visszakanyarítva elkezdtem tekerni.


![doboz](/assets/tárolók/IMG_20190416_173404.jpg)




* **negyedik lépés:** ...tekerni, tekerni... Feszesen tartottam a spárgát, és egymáshoz szorosan igazgattam a sorokat. A ragasztó csíkokhoz folymatosan erősen hozzányomtam a spárgát, hogy el ne engedjen.

![doboz](/assets/tárolók/IMG_20190416_175359.jpg)



![doboz](/assets/tárolók/DSCF2342.JPG)

Miután körbeértem a dobozon, ragaszót pisztollyal megerősítettem a spárgát.




## A bélés

Nem vagyok varrónő, de valamicskét értek hozzá. Sok mindent varrtam már a "Miházunkba", ezért bátran álltam neki a dobozok bélését is elkészíteni.

**Szabás**


Az oldalakat lemértem, és 2 cm varrás szélességet valamint a magasságához 2cm szegést, és a visszahajtás magasságát ráhagyva kiszabtam az anyagot.
Az aljánál is 1-1 cm volt oldalanként ráhagyás.

![anyag](/assets/tárolók/IMG_20190417_072226.jpg)
_Szeretem a vidékies stílusú anyagokat_


**Varrás**

Először az oldalakat varrtam össze. Színt színre fordítva, egy hosszú oldalt, egy röviddel, aztán a rövidhez a hosszút, majd végül a rövidet.

Ezzel összeállt a textil bélés négy oldala. Az alját és az oldalát a sarkoknál összeillesztettem és körbe varrtam.  
Mikor elkészült, belepróbáltam a dobozba és gyönyörködtem egy kicsit.

Végül a tetejét beszegtem, és rávarrtam a diszítő szalagot. 

Ezzel el is készült az olcsó, dekoratív, természetes hatású tárolónk.

**Jó tanács:** A bélés anyagát varrás előtt érdemes beavatni. 


## Gombhoz a kabátot

Mivel mindent magunk csinálunk, készítünk, abban a szerencsés helyzetben voltam, hogy meg tudtam szabni a polcok magasságát. A dobozokhoz készítette a polcot a férjem a mosókonyhában, konyhában, és még a hálószobában is. A hálóban a szekrény festése, átalakítása már úgy történt, hogy meg voltak a tárolók, így tökéletesen passzolnak egymáshoz.

> A mosókonyhában a polc az átalakítás során felszedett hajópadlóból készült, és nagyon-nagyon jó lett. A konyhai polcok régi ablakkeretből, amit raklap tetejéről leszedett fából polcozott be a férjem. Az elvünk maradt a régi: olcsó legyen, de jó! 
(A mosókonyha külön posztot érdemel, hamarosan hozom) 



![doboz](/assets/tárolók/DSCF2659.JPG)




![doboz](/assets/tárolók/IMG_20190416_074241.jpg)





![doboz](/assets/tárolók/IMG_20190416_223800.jpg)



![doboz](/assets/tárolók/IMG_20190417_073705.jpg)









 **+ 1 gondolat:**  
A képek nem egy doboz spárgázását mutatják be. Sokat spárgáztam, és nem mindegyiknél fotóztam. A fázis képeket a napokban csináltam, ezért térnek el a kész dobozoktól.


## Kapcsolódó cikkek


* [Ez aztán a változás!](/2019-04-11/külsőfalak)
* [Hozzuk formába az otthonunkat!](/2019-03-26/dekoráció)
* [Régi varrógép új élete](/2019-02-12/varrogepasztal)
* [A Miházunk átváltozása](/2019-03-20/költözés)




 
