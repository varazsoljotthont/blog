---
layout: post
title: "Mire figyelj az udvar, a kert kialakításákor"
permalink: /kulsokorlet/
cover: /assets/kulsokorlet/cover.jpg
categories: [kert, dekor]
image:
  path: /assets/kulsokorlet/cover.jpg
  height: 300
  width: 300
---



**A régen a vidéki, falusi házakhoz nagy telek tartozott, hisz a háztáji, az állattartás nagy helyet követelt. Ezek megszűnésével pedig egy újabb feladat állt elő. A nagy udvart, kertet újra kellett gondolni és a ház stílusához igazítani.** 




## Előre gondolkodni

Mikor 5 évvel ezelőtt kerestük a "Miházunknak valót" [még csak a házról](/2019-02-09/hazvasarlas) volt elképzelésünk.



Az udvar, a kert akkoriban eszünkbe se jutott. 
Nem volt tervünk arra nézve, hogy mekkora legyen a telek, legyen-e melléképület, kialakított kert, stb...

A melléképületek száma, állapota nem elhanyagolható. A mindenféle használhatatlan kis "kuszlikok" csak gondot jelentenek, ha nincs elképzelés velük kapcsolatban. 
A kert milyensége szintén lényeges. Ha van, akkor az veteményes, gyümölcsös, virágos, vagy csak fű Vagy rossz esteben gaz) nő rajta.



![idézet](/assets/kulsokorlet/idézet.jpg)


Nem árt tisztában lenni azzal sem, hogy milyen a talaj az adott részen. Hiába vannak terveink, ha a föld minősége nem engedi azokat megvalósítani. És legalább ilyen fontos a telek tájolása. Jó tudni hol és mikor éri a legjobban a nap, mennyi árnyékos rész van az udvarban, a kertben.

Időben át kell gondolni, hogy a jövőben mihez szeretnénk kezdeni a területtel.




**Amit tudni kell(kellene)**

* az udvar,a kert méretei külön - külön
* telek tájolása
* talaj minősége
* melléképületek 
* mi az elképzelés



## Miházunk földje


A fent felsoroltaknak mi nem néztünk utána. Így aztán, ahogy megismertük a terepet, úgy terveztük meg és alakítottuk át az udvarunkat, a kertünket.

A ház nagy, közel 2000 m2 telken fekszik, ahol egykor kaszáló és egy házi kavicsbánya is működött. Ebből adódóan a föld jó része kavicsos, ami elvezeti a vizet, a kaszáló helyén pedig agyagos, ami megköti a vizet. Ráadásul miután a kis házi bánya megszűnt, a helyét mindenféle törmelékkel töltötték fel. A mai napig tégla, cserép, üvegdarabokat ásunk ki.
A déli, dél-nyugati nap éri a legtöbbet, így az öntözés megoldása a legfontosabb feladatok egyike lett.

![ház](/assets/kulsokorlet/kezdet.jpg)
_Innen szép nyerni_

![ház](/assets/kulsokorlet/DSCF0803.jpg)

## Melléképületek

Szerencsések voltunk, mert a házhoz épp annyi melléképület  tartozott, amennyire nekünk is szükségünk volt.

Egy tyúkól, egy pajta féleség, és az istálló. Nem voltak túl jó állapotban, de érdemesek voltak a tovább gondolásra.

![ház](/assets/kulsokorlet/IMG_20190623_165046.jpg)
_A tyúkól az átalakítás után_


## Udvar, uradalom, hátsó kert

A költözésünk utáni második évben kezdtük el megvalósítani azt a vidékies hangulatú külső teret, amit  elképzeltünk magunknak. 

A férjemtől szabadkezet kaptam. Rám bízta, hogy igazítom hozzá a kopár területet az otthonunkhoz.
Ő csinálta a "pasis munkákat, én pedig - miközben tanultam a kertészkedés fortélyait -, folyamatosan alakítottam ki a kertet.

A telket a mérete miatt három részre osztottuk fel:

* udvar 
* kert ( Uradalom)
* hátsó kert


**Udvar**

Hozzánk belépve az udvart látjuk először. Itt kapjuk az első impulzust, hogy hova is érkeztünk. 

Épp ezért volt fontos a számomra, hogy már az utcaajtó környéke hangulatos legyen.



![ház](/assets/kulsokorlet/IMG_20190527_190819.jpg)
_A téglajárda mellett levendula és rózsa_


**Uradalom**

Miután az udvar részt kitaláltuk, és "kijelöltük", még mindig ott volt a hatalmas kert. Egyben hagyva túl sok lett volna, így kerítéssel, kapuval ketté vettük.

Az első részből lett az Uradalom, amit rengeteg évelő virággal ültettem be. Ide került a kerti kiülő, és a kerti rom is. Pihenésre, sütögetésre, baráti beszélgetésekhez tökéletes.

A virágok mellett van itt némi eper, barackfa ( ami már az idén terem), málna és mézalmácska.

> Az Uradalom nevet én adtam a kertnek. Míg nem volt beültetve, csak lucerna volt benne, és így még nagyobbnak tűnt. Ekkor mondtam, hogy akkora ez a telek, mint egy Uradalom. És a név rajta is maradt.

![felirat](/assets/kulsokorlet/IMG_20190625_193225.jpg)

**Hátsó kert**

Ez a rész még fejlesztés alatt van. 
Itt működik a kis házi tüzépünk, ide van lerakva a vágni való tüzifa, de itt alakítottunk ki egy kicsi kis ágyást is, ahol némi földjavítás - csere után, krumplit, paprikát, paradicsomot ültettünk. És persze itt van a szeder, és több diófa is. 

![felirat](/assets/kulsokorlet/IMG_20190625_193225.jpg)

## Pihenőhelyek

A pihenőhelyek megtervezése is fontos feladat. 

Évszaknak, napszaknak megfelelően kell őket elhelyezni. Ahol tavasszal, ősszel kellemes meginni egy kávét, az nyáron elviselhetetlenül meleg. Jó, ha van egy olyan helyünk is, ahol kényelmesen lehet ebédezni, vagy egy olyan sarok, ahol el lehet bújni a "világ szeme elől".

> Bevallom, nálunk sok kiülő, leülő hely van, és mindegyiket használjuk. Hol ezt, hol azt, de kihasználatlanul egyik sincs.

![ház](/assets/kulsokorlet/IMG_20190625_192344.jpg)
_Tavassza, ősszel a legjobb hely egy kis szusszanásra_

![ház](/assets/kulsokorlet/IMG_20190625_192516.jpg)
_A nyáron is árnyékos kiülő_

![ház](/assets/kulsokorlet/IMG_20190623_152037.jpg)
_A kertirom a sarokban van, így tökéletes "búvóhely" lett_

![ház](/assets/kulsokorlet/08_3.jpg)
_A hintaágy az udvaron aZ én kedvencem_


## Részletek

A ház stílusához igazítottuk a kertet, udvart is, ehhez pedig a felhasznált anyagokat. 
A tégla, a fa, a kavics lett az uralkodó hármas, és ezek tökéletesen kiegészítik a egymást a növényekkel.



![ház](/assets/kulsokorlet/IMG_20190623_152830.jpg)
_Szőlővenyigéből dekoráció_

![ház](/assets/kulsokorlet/IMG_20190625_080206.jpg)
_Régi vas ablakkeret a kertiromon_

![ház](/assets/kulsokorlet/IMG_20190605_202106_048.jpg)

## Idő

Azt hiszem az időt, mint egy nagyon fontos tényezőt, meg kell említenem.


Ahhoz egy kert mindig a legszebb arcát mutassa, sok időt kell áldozni. Időtől, teherbírástól függ, hogy milyen növényeket ültetünk a kertünkbe.

Az örökzöldeken át az egynyári virágokig, széles a választék. Az elsővel viszonylag kevés, míg az utóbbival minden évben sok munka van.

Én az évelők mellett tettem le a voksomat. 

Szerettem volna, szép, vidékies hangulatú kertet, de azt is tudtam, hogy nem akarom minden szabadidőmet a kertben munkával tölteni.
Hisz azért (is) hoztuk létre, hogy élvezzük. Hogy itthon is olyan legyen körülöttünk minden, ahol feltöltődünk a mindennapok hajszája után.

![ház](/assets/kulsokorlet/IMG_20190623_165255.jpg)

![ház](/assets/kulsokorlet/IMG_20190623_172817.jpg)


![ház](/assets/kulsokorlet/IMG_20190625_080320.jpg)


## Növényválasztás

Sok időt, energiát fektettem abba, hogy megtanuljam, milyen virágok illenek a "Miházunk" kertjébe. A régi, egykor a falusi házaknál lévő virágokat akartam behozni hozzánk is. 


![ház](/assets/kulsokorlet/IMG_20190623_152253.jpg)

Nem akartam egzotikus növényeket, és parkszerű kertet. Buja, az angolkertre hasonlító vidéki kert volt az elképtelésem. 

Egy éven át szereztem be az épp aktuális virágokat. Így sikerült elérnem, hogy tavasztól őszig folyamatosan virágzik a kert. Igyekeztem illatos virágokat, cserjéket is ültetni, hogy a méheket, pillangókat ide csalogassuk. 

![ház](/assets/kulsokorlet/IMG_20190623_152918.jpg)
_Csupa-csupa virág_

![ház](/assets/kulsokorlet/IMG_20190623_172641.jpg)
_Az árnyékos oldalra is sok féle virágot lehet ültetni_







**+ 1 gondolat:**   
A gazos, lucernás kertből díszkertet varázsolni nem volt könnyű. Rengeteg munka volt vele az első évben. A talaj előkészítésén, és a növényválasztáson nagyon sok múlik. Mostanra tartunk ott, hogy nagyjából önfenntartó lett a kert. De folyamatos odafigyelést igényel, és a napi szintű kisebb-nagyobb feladatokat elkell végezni.

## Kapcsolódó cikkek

 
* [Fontos lépések régi házunk állagmegóvásáért](/2019-04-03/állagmegóvás)
* [Ez aztán a változás!](/2019-04-11/külsőfalak)
* [Találjuk ki a házunkat](/2019-02-11/találjuk_ki)
* [Kell egy ház... De hol, milyen, mennyiért?](/2019-02-09/hazvasarlas)
